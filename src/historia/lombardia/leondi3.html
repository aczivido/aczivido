<html>
<head>
<meta name="GENERATOR" content="Microsoft FrontPage 3.0">
<title>Leondi - parco Carengione</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style></head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"

    alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font

    face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&nbsp;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Il
        Parco del Carengione</font><br>
        <font face="Verdana, Arial, Helvetica, sans-serif" size="1">Passato,
        presente e futuro dell'oasi naturalistica di Peschiera Borromeo<br>
        di Sergio Leondi</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
      </td>
  </tr>
  <tr>
    <td width="78%" valign="top" align="left">
      <p ALIGN="JUSTIFY"><br>
        <font face="Verdana, Arial, Helvetica, sans-serif" size="1"><b>Citt&agrave;
        di Peschiera Borromeo</b><br>
        (Provincia di Milano)<br>
        Amministrazione Comunale<br>
        <br>
        Il Carengione si avvia a diventare, finalmente, un patrimonio pubblico
        a disposizione di tutti gli amanti della natura.<br>
        Per la creazione dell'omonimo Parco, sono infatti passati alla pubblica
        propriet&agrave; oltre 38 mila metri quadrati di terreno, in parte a bosco.<br>
        In tal modo, l'oasi verde di Peschiera Borromeo esce dal limbo delle discussioni,
        per farsi sostanza concreta; soprattutto, pu&ograve; aprire ufficialmente
        i suoi sentieri agli amanti della natura. D'ora in avanti saremo quindi
        liberi il d'andare a passeggiare in tutta tranquillit&agrave; su quell'area,
        senza il pericolo di vederci sbarrare il passo da chicchessia.<br>
        Da due decenni gli amministratori di Peschiera Borromeo hanno puntato
        gli occhi sul Carengione, individuato come una risorsa straordinaria dal
        punto di vista ecologico.<br>
        L'occupazione per pubblica utilit&agrave;, disposta formalmente dalla
        Provincia, su iniziativa del nostro Comune, premia pertanto gli sforzi
        molteplici dispiegati in questi lunghi anni, oltre che da noi e da chi
        ci ha preceduto, da varie associazioni ambientaliste, e dai cittadini
        pi&ugrave; sensibili alle medesime tematiche.<br>
        Adesso occorre procedere velocemente su questa strada, con nuove acquisizioni,
        riqualificando la zona, rendendola pi&ugrave; accessibile, senza peraltro
        snaturarne le formidabili caratteristiche di bio-diversit&agrave;, le
        quali fanno del Carengione un habitat ideale per flora e fauna, vero gioiello
        &quot;smeraldino&quot; per l'intero circondario.<br>
        Le pagine che seguono sono state redatte con la solita bravura e perizia
        dal Professor Sergio Leondi, acclamato storico del Comune, che qui ringraziamo
        e complimentiamo: servono a ripercorrere le vicende antiche e recenti
        del Carengione, a partire dalla curiosa origine del nome, fino a delineare
        alcune possibili iniziative da attuare nel prossimo futuro; serve altres&igrave;,
        la parte finale, come &quot;guida pratica&quot; per vivere e visitare
        l'oasi.<br>
        Peschiera Borromeo &egrave; in movimento. Forse a chi resta lontano dal
        Municipio, ci&ograve; non sempre appare, eppur si muove, la nostra citt&agrave;,
        e i risultati sono nero su bianco, incontrovertibili.<br>
        Come nell'esempio del Carengione, e in quelli consimili del ripristino
        dei fontanili, del recupero del nucleo storico, ambientale e paesaggistico
        attorno al Castello Borromeo e vicinanze, e pi&ugrave; complessivamente
        della tutela e miglioramento delle aree verdi, parte delle quali inserite
        nel grande Parco Agricolo Sud Milano, di cui siamo strenui difensori in
        ogni occasione.<br>
        Su questi argomenti cos&igrave; strategici per la qualit&agrave; della
        vita a Peschiera Borromeo, non abbasseremo mai la guardia, anzi aumenteremo
        l'attenzione e l'impegno, sia in sede locale che fuori, per conseguire
        sempre nuove conquiste di civilt&agrave;.<br>
        Marco Malinverno<br>
        Sindaco di Peschiera Borromeo<br>
        <br>
        <b>Citt&agrave; di Peschiera Borromeo</b><br>
        (Provincia di Milano)<br>
        Assessorato alla Cultura - Assessorato all'Ecologia<br>
        <br>
        Gli Assessorati alla Cultura ed Ecologia, insieme, promuovono questa pubblicazione,
        dedicata al Parco del Carengione. Riteniamo infatti che la sua storia
        passata, presente e futura, costituisca un argomento d'interesse comune
        ad entrambi i nostri Settori.<br>
        Occuparsi di Cultura, significa anche far conoscere e valorizzare quanto
        di bello il nostro territorio offre dal punto di vista naturalistico,
        illustrarne la genesi e il divenire, la fruibilit&agrave; da parte della
        popolazione. Cos&igrave; come l'Ecologia &egrave; un fatto innanzitutto
        culturale ed educativo, prima ancora che una branca della biologia, quella
        che studia le relazioni tra organismi viventi e ambiente circostante.<br>
        Ecco perch&eacute;, in perfetta sintonia, abbiamo accolto con entusiasmo
        il presente lavoro di Sergio Leondi, che coniuga magnificamente la ricerca
        storica e documentaria con l'indagine scientifica e naturalistica, dimostrando
        nel contempo una sensibilit&agrave; ecologica esemplare.<br>
        All'Autore esprimiamo quindi tutto il nostro apprezzamento, per averci
        fatto scoprire il Carengione, piacevolissima realt&agrave;, conosciuto
        forse s&igrave;, ma finora poco frequentato. Adesso che la cittadinanza
        pu&ograve; finalmente avvalersi dello studio che qui introduciamo, utile
        anche come &quot;guida&quot; pratica, l'invito che rivolgiamo a tutti
        &egrave; di visitare questo Parco cos&igrave; straordinario, incontaminato
        &quot;cuore verde&quot; di Peschiera Borromeo, in grado di regalarci istruttive
        cognizioni, sane emozioni, occasioni di svago, aria buona e salute.<br>
        Tosca Bertolini, Assessore alla Cultura<br>
        Vittorina Masini, Assessore all'Ecologia<br>
        <br>
        <b>CARENGIONE STORY</b><br>
        </font><font face="Verdana, Arial, Helvetica, sans-serif" size="1">Il
        Carengione? Credo che ormai la maggioranza dei peschieresi sappia cos'&egrave;,
        e dove si trovi. Per quei pochi che ancora cadono dalle nuvole, sentendo
        la parola Carengione, e per chi ritiene sempre utile rinverdire le conoscenze
        acquisite, dico allora che con quel vocabolo ci si riferisce ad una determinata
        zona al centro del territorio comunale, ad est di Mezzate e a nord di
        Bettola.<br>
        Ancora venti anni fa, misurava circa 204 pertiche milanesi, pari a 13,35
        ettari, ossia 133.500 metri quadrati; di essi, il 40% era occupato da
        bosco, il restante 60% da prati. In due occasioni successive, come vedremo,
        la superficie venne allargata.<br>
        Per le sue peculiarit&agrave; geografiche e naturalistiche, quest'area
        viene considerata come il cuore verde di Peschiera Borromeo: l'oasi del
        Carengione, oggetto di attenzione e studi, tra l'altro, presso varie associazioni
        ambientaliste.<br>
        Perch&eacute; Carengione? Fino a ieri ero convinto che il nome derivasse
        dal milanese car&eacute;ggia o car&eacute;nsgia, riconducibili all'italiano
        carrareccia, con allusione ai solchi lasciati sul terreno dalle ruote
        dei carri, la carreggiata. E quindi, un sentiero campestre battuto, segnato
        dai carri, identificabile con la strada vicinale Mezzate-Fiorano, prolungamento
        della via Turati (prima che si costruisse la pista aeroportuale del Forlanini,
        arrivava fino a Linate). Un sentierone, un carengione appunto, espressione
        acquisita da un bel tratto dell'area che attraversa.<br>
        Oggi invece non sono pi&ugrave; cos&igrave; sicuro, di questa origine&#133;
        carrabile. Propendo anzi per una diversa interpretazione. Il dubbio m'&egrave;
        venuto sfogliando certi documenti facenti parte dell'Archivio Storico
        del Conte Gian Vico Borromeo di Peschiera, che egli, con la consueta cortesia,
        mi ha permesso di esaminare (il Carengione &egrave; appartenuto per secoli
        ai suoi avi).<br>
        Pi&ugrave; di una volta dunque, su vecchie carte notarili riguardanti
        compra-vendita o affitti di terreni, mi sono imbattuto nei vocaboli cariggio
        o careggio, al plurale cariggi, cariggioni o careggioni. Molto illuminanti
        i seguenti due atti: sotto la data del 1871, nel rogito di vendita della
        Possessione Fornace si accenna ad un appezzamento di terra chiamato cariggione,
        qualificato come &quot;fondo sortumoso - acquitrinoso -, coltivabile a
        risaia e nella maggior parte da zappa&quot;; scendendo pi&ugrave; indietro
        nel tempo, 1834, nei dintorni della cascina Deserta si parla di &quot;varie
        campagne denominate i Cariggioni di Fiorano ed i Cariggioni di Biassano,
        per una parte incolti e che producono solo il cosiddetto cariggio&quot;.
        <br>
        Sorpresa! Questo cariggio altro non &egrave; che il carice, pianta palustre
        delle Ciperacee a portamento cespitoso, conosciuta pure come falasco,
        con foglie verdi azzurrognole e fiori bruni raccolti in spighe. Da tale
        pianta si ricava la materia prima per impagliare le sedie.<br>
        Consultando i dizionari del dialetto milanese e quelli di toponomastica,
        trovo nuove conferme: careggio o carreggio, col corrispondente accrescitivo,
        in Lombardia deriva da carecc, carice; alcuni sbagliando lo traducono
        con giuncheto; pi&ugrave; correttamente occorrerebbe italianizzarlo con
        cariceto.<br>
        Oltre a quelli citati sopra, altri cariceti o cariggioni indicano le carte
        dell'Archivio Borromeo a San Bovio, Mirazzano, Longhignana. Come dire:
        pressoch&eacute; ovunque!<br>
        <br>
        <b>IL CARICE</b></font><br>
        <font face="Verdana, Arial, Helvetica, sans-serif" size="1">Tipico delle
        zone fredde-temperate, ombreggiate ed umide, il carice (dal latino carex
        - caricis, connesso a carere, cardare o graffiare, per via dei margini
        fogliari duri e taglienti) &egrave; una pianta &quot;colonizzatrice&quot;,
        cio&egrave; si insedia per prima nei pressi delle rive di lanche e depressioni
        colme d'acqua stagnante. Si conoscono circa 1100 specie, un centinaio
        delle quali crescono in Italia. Quelle che a noi interessano particolarmente,
        sono il carice di ripa (carex riparia), e il carice irto (carex hirta).
        Con i suoi rizomi tale pianta trattiene i sedimenti vegetali, organici
        e terrosi concorrendo, recita l'Enciclopedia Motta, &quot;alla formazione
        di prati acidi ed acquitrinosi che si trasformano successivamente in pseudo-praterie
        a terreno molle e quindi in torbiere verdi&quot;.<br>
        Esaurita la sua funzione di apripista, pian piano il cariceto declina
        fino a scomparire, sostituito da altre specie erbacee semi-palustri (sedano
        d'acqua, crescione, ecc.), per giungere al termine del processo evolutivo-insediativo
        e botanico, con piante del tutto terrestri: rovi, ontani e salici, pioppi,
        olmi, e cos&igrave; via&#133; &Egrave; questa una delle ragioni (congiunta
        alla bonifica intrapresa dall'uomo) per cui adesso i carici sono piuttosto
        rari a Peschiera Borromeo, fatta eccezione&#133; per il Carengione, dove
        si pu&ograve; ancora rinvenirne diversi esemplari.<br>
        Sollecitato dalle informazioni fornitemi dai documenti del Conte Gian
        Vico Borromeo, sono andato ad interrogare le mappe catastali dei Comuni
        di Peschiera e Mezzate, datate 1722. Scrutando i cosiddetti &quot;sommarioni&quot;,
        che sul bordo delle tavole elencano i proprietari delle singole particelle
        immobiliari, con relativa estensione ed uso del suolo, mi sono sentito
        maggiormente confortato nella mia tesi, circa la provenienza del nome
        Carengione.<br>
        Soprattutto a sud-ovest della Deserta (cio&egrave; esattamente dove sta
        il Carengione attuale) si rintracciano &quot;prati e pascoli liscosi -
        da lisca, pianta palustre imparentata col carice, usata per rivestire
        seggiole e fiaschi - e sortumosi detti il cariggio&quot;, &quot;pascoli
        liscosi e paludosi&quot;, ovvero risaie chiamate il cariggio o carigge.<br>
        <br>
        <b>CARENGIO, CARENGIONE E CARENGETTO</b></font><font face="Verdana, Arial, Helvetica, sans-serif" size="1"><br>
        Se ne deduce pertanto che la bonifica, la trasformazione del terreno (spontanea
        ma in particolare artificiale, umana), &egrave; avvenuta da noi in modo
        molto graduale, scaglionata nel tempo, nel lungo periodo. Ricordo le parole
        usate nel luglio 1526 da Francesco Guicciardini, famoso letterato e politico,
        luogotenente generale del Papa presso l'esercito della Santa Lega di Cognac,
        per descrivere i nostri posti: &quot;Siamo venuti a la Peschera, luogo
        de' Bon Romei&#133; el paese &egrave; forte et paludoso, che &egrave;
        difficolt&agrave; uscirne, et in fatto non comparisce el camminare&#133;
        Se fusse di verno - d'inverno - non usciremmo cos&igrave; presto&quot;.<br>
        Un secolo innanzi, la situazione doveva essere ancora peggiore. Su un
        fascio di pergamene dell'Archivio del Seminario di Milano si legge che
        nei pressi di Longhignana c'era un blocco di 1026 pertiche di terra cos&igrave;
        descritta: &quot;petia una carrigiorum&quot;, ossia &quot;dei carici&quot;.<br>
        Le stesse pertiche figurano su precedenti atti del 1318; i frati Umiliati
        proprietari di quei beni, esigevano dai loro conduttori e coloni la raccolta
        e trasporto dei carici fino alla loro grangia (fattoria) e cassinas di
        Longhignana (la grangia venne ceduta nel 1456 a Filippo Borromeo e trasformata
        in Castello, ora di propriet&agrave; Temporali, sede della rinomata Trattoria
        dei Cacciatori).<br>
        Tornando all'origine del toponimo Carengione, rispetto alla interpretazione
        finora accettata per buona e derivante da carreggiata, mi sembra di poter
        concludere, sulla base delle scoperte archivistiche pi&ugrave; recenti,
        che quest'altra, la quale lo fa discendere dalla pianta del carice, sia
        pi&ugrave; plausibile (con una minima storpiatura: l'aggiunta di una enne
        centrale).<br>
        Ovviamente hanno la stessa etimologia Carengio e Carengetto : il primo
        corrisponde per l'esattezza alla porzione settentrionale dell'area complessiva
        di cui sto discorrendo, ubicata a monte della strada sterrata Mezzate-Fiorano;
        il secondo alla striscia di sud-est. Con Carengione occorrerebbe cerchiare
        sulla carta geografica solo quella centrale, sebbene per comodit&agrave;
        e antica consuetudine, quest'ultimo toponimo abbia ormai assorbito anche
        gli altri due &quot;minori&quot;.<br>
        Data la conformazione e la qualit&agrave; acquitrinosa del terreno, nel
        corso dei secoli l'uomo ha evitato di insediarsi stabilmente al Carengione,
        andandoci solo per lavoro, o a caccia e pesca. Registriamo un'unica eccezione:
        nelle mappe del Catasto asburgico del 1722, sul bordo meridionale della
        stradina anzidetta figura il &quot;sito della cassina del Cantaluppo&quot;;
        anch'essa, come tutto il resto, appartenente al conte Carlo IV Borromeo.<br>
        Si tratt&ograve; comunque di una parentesi effimera: dalla cartografia
        dei primi anni dell'Ottocento, la cascina scompare. Forse i lupi da cui
        essa prendeva il nome&#133; misero in fuga gli abitanti, e convinsero
        il proprietario a demolirla, per recuperarne, se non altro, il materiale
        edilizio.<br>
        <br>
        <b>ARRIVANO I CAVATORI</b></font><font face="Verdana, Arial, Helvetica, sans-serif" size="1"><br>
        Oggigiorno il Carengione ha un aspetto, in alcuni tratti, quasi selvaggio:
        boscaglia impenetrabile, intervallata da stagni, dossi e rilievi; negli
        spazi aperti e pianeggianti interstiziali, coltivazioni di soia, girasole
        e mais.<br>
        Non sempre &egrave; stato cos&igrave;. Alla met&agrave; del XX secolo,
        ultimati i lavori di prosciugamento e risanamento, si presentava con caratteristiche
        simili al territorio circostante: campi ove si raccoglievano foraggi e
        cereali. Prati solcati da canali, fossi, fontanili (cavo Responsale, fontanili
        Nuovo della Bettola, Boschetto o del Bosco, di Mezzate, Carolina, ecc.);
        sugli argini dei quali crescevano prevalentemente, allineati in bell'ordine,
        pioppi e gabbe (salici capitozzati), ed altre piante di pregio.<br>
        Erano per&ograve; terreni pi&ugrave; sabbiosi, argillosi, umidi e &quot;acidi&quot;
        degli altri, riferiscono i vecchi agricoltori che li avevano in affitto,
        e come tali meno remunerativi. Per questo motivo la propriet&agrave; del
        tempo, il Pio Istituto Buzzoni-Nigra di Sartirana Lomellina, verso il
        1955-56 decise di darlo in concessione per usi extra-agricoli ad una impresa
        di cavatori, emanazione del Gruppo Cabassi (a Peschiera Borromeo l'attività
        estrattiva furoreggiava: esistevano diverse cave, un paio delle quali
        ancora attive).<br>
        Sul posto giunsero potenti draghe e scavatrici meccaniche, che presero
        a &quot;saggiare&quot; il terreno rimuovendo le zolle superficiali e i
        primi strati sottostanti. Si formarono pertanto, da un lato, buche di
        varie dimensioni, con affioramento della falda acquifera, e dall'altro
        enormi ammassi di terriccio. Secondo alcuni testimoni oculari, l'intento
        era anche quello di tracciare con la terra spostata una pista o piattaforma,
        sopraelevata rispetto al piano di campagna, per gli autocarri della Ditta
        cavatrice.<br>
        Per migliorare la viabilit&agrave; interna, alcuni corsi d'acqua artificiali
        ed i fontanili presenti vennero - ahim&egrave; - interrotti, deviati o
        interrati (sicch&eacute; oggi risulta difficile irrigare quei terreni,
        e a volte bisogna ricorrere alle idrovore, che pescano l'acqua pi&ugrave;
        o meno lontano).<br>
        Durarono gli assaggi molti mesi, quindi cessarono all'improvviso. A quanto
        si vocifera, probabilmente i cavatori non ottennero le necessarie autorizzazioni
        per l'apertura della cava, oppure l'esame dei campioni di sabbia e ghiaia
        prelevati - di scarsa qualit&agrave; - sconsigliarono dal proseguire.<br>
        Nel luglio 1960 la propriet&agrave; di quelle circa 200 pertiche pass&ograve;
        formalmente all'Asilo Infantile Avvocato Giovanni Buzzoni di Mezzate,
        eretto in Ente Morale; dopo pochi anni il Consiglio di Amministrazione
        dell'Asilo le vendette a privati. Adesso appartengono in massima parte
        a Giuseppe Melzi e figli, titolari di una societ&agrave; dedita a lavori
        di cava, con sede a Sesto San Giovanni.<br>
        </font> <br>
        <font face="Verdana, Arial, Helvetica, sans-serif" size="1"><b>NASCE L'OASI</b><br>
        Intanto al Carengione s'era creato un paesaggio &quot;lunare&quot; con
        crateri, trincee, avvallamenti pieni d'acqua ferma, un su e gi&ugrave;
        di catene di montagnole (alte da uno a tre metri, specie a sud), radure,
        spiazzi, collinette isolate&#133;<br>
        Rimasta abbandonata a s&eacute; stessa, questa fetta di territorio si
        ricopr&igrave; ben presto di una vegetazione lussureggiante, tipica delle
        zone &quot;umide&quot;, quale pressappoco affollava anticamente la bassa
        Lombardia: una foresta di erbe e cespugli, piante acquatiche e d'alto
        fusto. Pregiate essenze arboree autoctone, ormai eliminate dalla zona
        o ridotte al classico lumicino di candela, fecero la loro ricomparsa,
        crebbero forti e robuste: aceri campestri, carpini, ontani, querce farnie,
        ciliegi silvestri, noccioli, salici, olmi&#133;<br>
        Di pari passo con la flora, altrettanto intraprendente si dimostr&ograve;
        la fauna, variamente colonizzando e popolando il Carengione: aironi rossi
        e cinerini, germani reali, gallinelle d'acqua, fagiani, lepri, tassi,
        ricci, rapaci, rane ed altri anfibi, rettili - innocui! - e invertebrati,
        perfino carpe e pesci gatto, seminati nei laghetti (o nelle &quot;cavette&quot;,
        come venivano chiamate le depressioni) da aspiranti pescatori.<br>
        Grazie al suo isolamento dai centri urbanizzati, al traffico scarsissimo,
        alle peculiarit&agrave; fisiche e geomorfologiche, il Carengione divenne
        una specie di oasi naturale, habitat ideale per numerose specie di piante
        e animali. Come tale acquist&ograve; una certa fama, e avventurosi pionieri
        esploratori ne fecero una delle loro mete preferite per escursioni caserecce
        in mezzo alla natura.<br>
        D'accordo: paragonando il Carengione ad altri ambienti montani o marini,
        fluviali o lacustri, la sua importanza si ridimensiona parecchio; ma qui,
        non dimentichiamolo mai, siamo alle porte della metropoli milanese, ingolfata
        di auto, avvelenata dallo smog, priva di verde.<br>
        Di conseguenza dobbiamo essere orgogliosi della nostra piccola &quot;isola
        felice&quot;, prezioso lembo di terra da salvaguardare, memoria storico-biologica
        dell'Insubria, rifugio spontaneo scelto &quot;naturalmente&quot; da uccelli
        ed animali, ricercato con passione dagli ultimi discendenti dell'homo
        sapiens sapiens, quelli che vanno a caccia&#133; di emozioni sane, di
        un contatto pi&ugrave; immediato e diretto con la natura incontaminata.<br>
        <br>
        <b>IL PRIMO DIVULGATORE</b><br>
        Uno dei primi a scoprire e ad aver chiara l'idea di cosa fosse e poteva
        diventare il Carengione, fu Egidio Gavazzi, giornalista, fondatore e direttore
        del prestigioso mensile Airone. Gavazzi abitava a Peschiera Borromeo,
        quartiere San Felice: nelle ore di tempo libero inforcava la bicicletta
        e si tuffava nel verde del Carengione, armato di binocolo e macchina fotografica
        con teleobiettivo. Prediligeva, guarda caso! &#133; gli aironi, e al Carengione
        trovava di che saziarsi, ad abundantia.<br>
        Quando lo incontrai stava preparando il &quot;numero zero&quot; della
        sua rivista, che mi mostr&ograve; in anteprima (il titolo, chiss&agrave;?
        forse glielo ispirarono gli splendidi omonimi pennuti dell'oasi peschierese!).
        Parlammo per ore del Carengione, e al termine della chiacchierata lo pregai
        di passarmi un pezzo per il Confronto, giornale locale che allora dirigevo.<br>
        L'articolo apparve sul numero di settembre-ottobre 1980, ad impreziosire
        un mio &quot;Speciale Cave di Peschiera Borromeo&quot;, che riscosse un
        certo interesse nei lettori. Lo scritto bellissimo di Egidio Gavazzi (al
        termine del paragrafo ne riproduciamo ampi stralci) smosse perfino le
        acque solitamente stagnanti della politica, suscit&ograve; e calamit&ograve;
        sul Carengione l'attenzione degli amministratori pubblici e dei cittadini
        pi&ugrave; sensibili alle tematiche ambientali.<br>
        Del Carengione si prese a discutere sempre pi&ugrave; spesso, un numero
        crescente di persone vedeva ormai quell'area non pi&ugrave;, com'era accaduto
        in passato, alla stregua di un'occasione mancata di sviluppo industriale
        (la cava abortita, mai nata), ovvero come una discarica disordinata, o
        equivoco ritrovo di balordi (purtroppo il Carengione fu teatro addirittura
        di uno sconvolgente fatto di sangue, l'assassinio di una ragazza della
        Milano-bene, 26 marzo 1976). I pi&ugrave; lungimiranti si resero conto
        che il Carengione poteva trasformarsi in una valida risorsa in termini
        ambientali per il Comune e l'intero circondario.<br>
        <br>
        <b>IL CARENGIONE</b><br>
        Gli aironi ed altri uccelli acquatici nidificano a poche centinaia di
        metri dalle abitazioni, in questa zona palustre che pu&ograve; diventare
        una importante oasi naturalistica per Peschiera Borromeo.<br>
        di Egidio Gavazzi, Direttore di &quot;Airone&quot;<br>
        <br>
        &#133; Da vent'anni il Comune di Peschiera difende con successo il proprio
        territorio dagli assalti della speculazione, un territorio che oggi &egrave;
        il pi&ugrave; integro, il meglio urbanizzato, e pertanto socialmente sano,
        fra tutti quelli dell'hinterland milanese a egual distanza dal capoluogo.
        Prova ne sia la destinazione di parte del territorio comunale al futuro,
        quanto un po' fantomatico, Parco Est (poi inglobato nell'attuale Parco
        Agricolo Sud Milano - N.d.R.).<br>
        Proprio nel comprensorio del futuro parco, fra centinaia di ettari di
        vergine campagna lombarda con splendide architetture rurali di cinquecentesche
        cascine, fontanili di acqua purissima avvolti nell'ombra di ontani, di
        querce, di olmi e di altre essenze spontanee della pianura padana, vi
        sono un paio di cave di cui ci preme parlare: si tratta della cava Farsura
        (ubicata a sud dell'Idroscalo e ad ovest di Mezzate - N.d.R.) e della
        localit&agrave; detta il Carengione, dove in passato qualcuno tent&ograve;
        un &quot;assaggio&quot; di cava e quindi piant&ograve; subito il lavoro,
        lasciando, come era consuetudine, il terreno sconvolto da solchi e da
        buche riempite d'acqua, da argini e collinette di terriccio e di ghiaia.<br>
        Sono passati anni e gli argini di monticelli si sono ricoperti di vegetazione
        spontanea mentre le buche e i solchi si sono popolati di rane e di pesci:
        il &quot;Carengione&quot; &egrave; diventato un angolo di natura spontanea
        in un territorio cos&igrave; intensamente sfruttato a fini agricoli, da
        non presentare altri scampoli dell'ambiente naturale primitivo.<br>
        Il Carengione e la cava Farsura presentano dunque caratteristiche tali,
        sia per il loro stato attuale, sia per la loro posizione defilata, lontana
        da strade e da insediamenti, che consentono loro di diventare i &quot;poli
        umidi&quot; di un'autentica oasi naturalistica destinata alla flora e
        alla fauna padana, da istituire e da gestire nell'ambito del costituendo
        Parco Est.<br>
        In questi luoghi, che per fortuna pochi conoscono, nidificano ancora fra
        le canne il tarabusino, la gallinella d'acqua, e perfino l'airone rosso,
        un uccello di grosse dimensioni che sorprende di trovare cos&igrave; vicino
        a Milano. In questi luoghi, qualora vi fosse vietata la caccia come da
        pi&ugrave; parti si auspica, d'inverno troverebbero sicuro rifugio stormi
        di anatre, di beccaccini, di pavoncelle e di tante altre specie di migratori.<br>
        Chi ci legge a questo punto potr&agrave; chiedersi come &egrave; possibile
        conciliare le esigenze degli uccelli selvatici con quelle del numeroso
        pubblico che vorr&agrave; frequentare il parco. Ebbene, la vocazione del
        Parco Est, preceduto uscendo da Milano dal Parco Forlanini, dal Parco
        dell'Idroscalo, dal Parco di Novegro, dal Luna Park e da tutte le infrastrutture
        sportive che vi orbitano attorno, non ci sembra sia quella di ripetere
        forme e scopi delle altre aree ricreative, ma piuttosto quella di diventare
        qualcosa di pi&ugrave; raffinato a disposizione di coloro che vogliono
        assaporare una pi&ugrave; discreta comunione con l'aria aperta e col verde.<br>
        Pertanto noi vedremmo parcheggi lontani dagli epicentri naturali del Parco;
        sentieri di penetrazione soltanto pedonali, equestri e ciclabili; divieto
        di uscire dai percorsi stabiliti al fine di conservare l'ambiente naturale
        in prossimit&agrave; degli epicentri naturalistici (mentre le aree di
        verde calpestabile dovrebbero restare alla periferia e in prossimit&agrave;
        dei parcheggi dove verrebbero situati anche i servizi); infine, nel centro
        del Parco, nel centro di un'autentica oasi, un breve percorso su passerelle
        e una grande terrazza di legno attrezzata con ristoro, sedie, tavolini,
        e cannocchiali a gettone, consentirebbe al pubblico dei frequentatori
        di ammirare il cuore dell'oasi: una grande distesa d'acqua, con bordi
        di tifa e di canne, e la superficie fiorita di ninfee e di loti, percorsa
        dal tranquillo andirivieni degli uccelli acquatici resi confidenti dal
        rispetto e dalla protezione.<br>
        Attorno alle due zone umide proposte, un'ampia fascia cintata potrebbe
        ospitare animali di maggiori dimensioni appartenenti alla fauna lombarda,
        come potrebbe essere il caso di un branco di cervi che qui potrebbero
        vivere in condizioni di semilibert&agrave;, mentre un oculato rimboschimento
        con essenze proprie della Valle Padana potrebbe rendere ancora pi&ugrave;
        &quot;naturale&quot; l'aspetto dell'oasi.<br>
        Chi ci legge non creda che la nostra proposta nasca da un atteggiamento
        romantico, sognatore, utopistico. Niente affatto: abbiamo visitato e abbiamo
        goduto questo tipo di parco naturale alle periferie di Vienna, di Londra,
        di Parigi, di Madrid, di Zurigo e di tante altre citt&agrave; europee;
        e pertanto ci siamo chiesti perch&eacute; soprattutto in questo campo
        noi italiani dobbiamo continuare a essere il fanalino di coda?<br>
        (dal giornale locale &quot;Il Confronto&quot;, Settembre-Ottobre 1980)<br>
        <br>
        <b>DUE VISITE IMPORTANTI</b><br>
        Nel gennaio 1984 il Corpo Forestale dello Stato effettu&ograve; un sopralluogo
        al Carengione, su invito della nostra Amministrazione Civica, e il 1&deg;
        febbraio indirizz&ograve; al Comune una lettera evidenziandone l'importanza
        sotto il profilo naturalistico.<br>
        Dalla relazione allegata, stralciamo questi passaggi assai significativi:
        &quot;L'alternanza di spazi aperti e di fasce arborate&#133; caratterizza
        l'intera zona dandole il tipico aspetto padano e garantendo i presupposti
        per una notevole ricchezza e variet&agrave; di fauna (mammiferi, uccelli,
        rettili, anfibi, crostacei, insetti). Ci&ograve; &egrave; anche documentato
        dalle specie osservate durante il sopralluogo (germani, scriccioli, pettirossi,
        ecc.)&quot;, nonch&eacute; dalle testimonianze raccolte.<br>
        &quot;Le fasce arborate sono costituite da robinia, platano, ontano, farnia,
        salici e pioppi; numerose anche le variet&agrave; arbustive, tra cui noccioli,
        biancospini, sambuco, ecc. La vegetazione &egrave; in molte parti in buono
        stato vegetativo, numerose le piccole superfici residuali tra coltivi
        e canali che potrebbero essere rimboschite con specie d'alto fusto o con
        arbusti per privilegiare la sosta e riproduzione dei piccoli uccelli.<br>
        &quot;In attesa di definire con maggiore precisione modalit&agrave; e
        tipi degli eventuali interventi di tutela, si ritiene che l'Amministrazione
        Comunale possa limitare il transito sulle varie strade campestri che interessano
        la zona&quot;.<br>
        Alla fine dello stesso mese di febbraio, sempre su segnalazione del nostro
        Comune, al Carengione ci and&ograve; il WWF Lombardia (Fondo Mondiale
        per la Natura, Commissione Conservazione). Nel rapporto successivamente
        inviato (13 marzo) si segnalavano &quot;fasce di vegetazione spontanea
        di notevole interesse&quot;, composta principalmente da ontani, pioppi,
        salici, farnie, sanguinelli, noccioli, cannucce di palude, tife, giunchi.
        &quot;Durante il tragitto&quot; furono avvistati pettirossi, scriccioli,
        fringuelli, allodole, codibugnoli, merli, germani reali, migliarini di
        palude, passeri d'Italia, cornacchie grigie, barbagianni, bisce dal collare,
        moscardini, molluschi.<br>
        &quot;L'area &egrave; molto interessante perch&eacute; presenta una grossa
        variet&agrave; di piccoli ambienti&#133; che permettono l'insediamento
        di un'alta diversit&agrave; di specie&quot;; ed &egrave; perci&ograve;
        meritevole &quot;di essere tutelata e salvaguardata adeguatamente e al
        pi&ugrave; presto&quot;.<br>
        <br>
        <b>IL COMUNE AVVIA LA TUTELA</b><br>
        Forte di questi autorevoli pareri, la Giunta Comunale, su proposta dell'Assessore
        all'Ecologia Marco Chitt&ograve;, nella seduta del 3 aprile '84 individu&ograve;
        e defin&igrave; i percorsi campestri del Carengione e vicinanze &quot;di
        interesse silvo-pastorale&quot;, inaugurando ed esercitando in pratica
        un'azione preventiva di tutela paesaggistica.<br>
        L'anno dopo, per la precisione il 22 marzo 1985, tocc&ograve; al Consiglio
        Comunale occuparsi del nostro&#133; beniamino. Chitt&ograve; propose all'assemblea
        dei consiglieri ed ottenne l'approvazione di una variante al Piano Regolatore
        Generale vigente per &quot;sottoporre ad una speciale normativa ecologica&quot;
        quest'area, &quot;le cui caratteristiche ambientali risultano eccezionali&quot;
        sia per la flora che per la fauna.<br>
        Ad essere vincolati furono 23 ettari di terreno (231 mila metri quadrati):
        il Carengione originario, pi&ugrave; una cintura esterna di protezione,
        fatta di campagne coltivate.<br>
        Tra l'altro si disponeva la completa inedificabilit&agrave; &quot;anche
        per impianti o attrezzature di carattere provvisorio&quot;, nonch&eacute;
        il regime di particolare autorizzazione preventiva, da parte della Commissione
        Edilizia integrata con la presenza dell'Assessore all'Ecologia, per &quot;ogni
        opera che modifichi lo stato naturale del luogo, come interventi sul sistema
        idrico, movimento di terra, taglio di alberi o arbusti, modifiche colturali&quot;,
        esclusa la normale rotazione agraria.<br>
        A seguito di detta deliberazione, con atto successivo e in pari data il
        Consiglio Comunale chiese inoltre alla Regione Lombardia, ai sensi dell'articolo
        2 della legge regionale 86 del 30 novembre 1983, di dichiarare l'area
        medesima come &quot;zona di particolare rilevanza naturale ambientale&quot;.
        Malauguratamente tale richiesta non ebbe seguito, poich&eacute; l'apposita
        Commissione Provinciale competente non venne mai investita della questione
        da parte dell'organo regionale.<br>
        Di l&igrave; a poco, con la legge n. 41 del 23 aprile 1985 la Regione
        modific&ograve; ed integr&ograve; le norme della precedente legge 86,
        introducendo l'ipotesi del riconoscimento dei parchi locali di interesse
        sovracomunale.<br>
        Ritorn&ograve; alla carica il Comune di Peschiera Borromeo, 15 marzo 1990,
        approvando in Consiglio all'unanimit&agrave; l'istituzione in localit&agrave;
        Carengione di un &quot;parco naturale locale&quot; cos&igrave; classificato,
        cio&egrave; &quot;d'interesse sovracomunale&quot;.<br>
        Stavolta la Regione Lombardia, alla quale era stato chiesto il relativo
        riconoscimento, rispose (10 dicembre '90) di non poter prendere in considerazione
        la domanda, in quanto l'area interessata ricadeva nell'ambito del Parco
        Agricolo Sud Milano, istituito con la legge regionale n. 24 del 23 aprile
        1990. Da questa data in avanti fu perci&ograve; l'Ente Parco ad occuparsi
        in prima battuta del Carengione, d'accordo con il Comune di Peschiera.<br>
        <br>
        <b>LA RICERCA PER IL PARCO SUD</b><br>
        Facciamo un passo indietro. La nascita del Parco Sud era stata preceduta
        da un serrato dibattito tra le forze politiche, e segnava una grossa conquista
        per le associazioni e quei cittadini che a gran voce il Parco avevano
        chiesto e voluto. In vista della sua istituzione, il WWF Sezione Sud Milanese
        (con sede a San Donato) nel dicembre '88 aveva chiesto alla Regione Lombardia,
        per il Carengione, una &quot;espansione della zona da sottoporre a norme
        di salvaguardia&quot;, portandola da 23 a 40 ettari.<br>
        L'associazione ambientalista dichiarava inoltre la propria disponibilit&agrave;
        &quot;ad avviare un corretto e necessario dialogo con gli agricoltori
        interessati&quot;, dando per certo un loro coinvolgimento, ed infine &quot;a
        studiare forme di gestione della riserva che veda il WWF parte attiva&quot;.<br>
        Su sollecitazione di molti, Regione Lombardia e Provincia avevano in precedenza
        attivato un &quot;Comitato di proposta per l'istituzione del Parco di
        cintura metropolitana Sud Milano&quot;, allo scopo di individuare l'area
        da perimetrare, avviare &quot;studi conoscitivi&quot;, elaborare una bozza
        di legge istitutiva.<br>
        Per quanto attiene al secondo obiettivo, il Comitato concentr&ograve;
        la propria indagine su tre zone, in virt&ugrave; della loro valenza ambientale
        e paesaggistica: ad ovest il Ticinello, al centro-sud Morivione, ad est
        &#133; il nostro Carengione!<br>
        Agli Assessorati al Territorio ed Ecologia provinciali venne demandato
        il compito di svolgere la ricerca sul Carengione, la prima della serie
        prevista. Con il coordinamento generale di Renato Rigamonti e Neia Peraldo,
        la responsabilit&agrave; tecnico-scientifica di Uberto Ceriani (attuale
        Direttore del Parco Sud), un folto gruppo di persone lavor&ograve; per
        mesi e nell'ottobre del 1989 realizz&ograve; (in forma ciclostilata) un
        elaborato dal titolo serioso: &quot;Ricerca Parco Sud Milano. Studi e
        proposte. Carengione&quot;.<br>
        <br>
        </font> <font face="Verdana, Arial, Helvetica, sans-serif" size="1"><b>RICCHEZZA
        DI AMBIENTI</b><br>
        Gli autori si proposero di &quot;coniugare la tutela dell'ambiente con
        l'uso sociale&quot;, in modo da rendere l'area effettivamente fruibile,
        e appetibile! da parte di numerose categorie di pubblico. Per tale motivo
        l'analisi spazia oltre i confini del Carengione vero e proprio, ed individua
        possibili percorsi &quot;turistici&quot;, da percorrere preferibilmente
        a piedi o in bicicletta, fra l'Idroscalo e la Villa - Tenuta Invernizzi
        di Trenzanesio, transitando per il Carengione, il Castello di Peschiera,
        la riserva naturale Sorgenti della Muzzetta, nel Comune di Rodano. Dei
        vari siti toccati si delineano in maniera sintetica le vicende storiche;
        per le cascine, a ragione considerate elementi di forza del paesaggio,
        lo stato di fatto e l'uso.<br>
        Pi&ugrave; specificamente, la ricerca verte sugli aspetti vegetazionali
        del Carengione (molto accurato il censimento del patrimonio arboreo e
        arbustivo), le modalit&agrave; di utilizzo dei suoli, le caratteristiche
        quali-quantitative dell'idrografia.<br>
        Assai valide le motivazioni che portavano a chiedere, in base alla legge
        regionale 86/1983, l'istituzione di una &quot;riserva naturale&quot;:
        meritano di essere rispolverate, pur a distanza di anni. Il Carengione,
        si affermava, &egrave; come &quot;un'isola oltre che per la disposizione
        dei terreni boscati lungo il perimetro, a circondare l'area coltivata
        ed ai boschetti all'interno, soprattutto per i vari habitat che vi si
        sono creati a seguito degli interventi di rimodellamento del terreno e
        della successiva crescita del bosco. &Egrave; proprio la diversit&agrave;
        degli habitat riscontrati (spazio aperto dato dal terreno coltivato all'interno,
        zone umide, zone asciutte, discreta estensione del bosco, elevato numero
        di specie arboree e arbustive, corsi d'acqua presso il perimetro esterno,
        ecc.) a valorizzare l'area sotto questa luce, perch&eacute; la variabilit&agrave;
        &egrave; un indice di naturalit&agrave; e di stabilit&agrave; di un ambiente.<br>
        &quot;Se l'ecosistema &egrave; polimorfo - multiforme - offre possibilit&agrave;
        di adattamento a pi&ugrave; specie animali e possibilit&agrave; di instaurazione
        di una adeguata rete trofica - inerente la nutrizione - che &egrave; alla
        base anche della creazione di una comunit&agrave; animale equilibrata.
        <br>
        &quot;Diventa perci&ograve; indispensabile che il Bosco Carengione, assieme
        alla vegetazione cresciuta spontaneamente lungo la fascia di zona umida
        e quella conservatasi nelle zone cuscinetto - immediatamente fuori del
        Carengione, cerniera con gli abitati -, siano sottoposte ad opere di valorizzazione
        e protezione, perch&eacute; questo ambiente possa evolversi in un giusto
        equilibrio tra le esigenze naturalistiche e quelle antropiche. Il Bosco
        Carengione allo stato attuale sta a dimostrare che certi interventi umani,
        se debitamente controllati e finalizzati, possono tornare vantaggiosi
        per l'ambiente stesso&quot;.<br>
        <br>
        <b>LA FAUNA IERI</b><br>
        Il personale della Provincia, laddove aveva accennato alla &quot;creazione
        di una comunit&agrave; animale equilibrata&quot;, si era avvalso di un'accurata
        indagine scientifica attuata nell'estate 1987 dal Centro Studi Erpetologici
        Emys di Milano. Come dice il nome, tale istituto era specializzato in
        ricerche sui rettili; in quell'occasione per&ograve;, i bio-investigatori
        operarono a pi&ugrave; largo raggio.<br>
        Rita Mabel Schiavo e Vincenzo Ferri compirono visite mensili al Carengione
        da maggio a settembre. Nella loro relazione finale si legge che il lavoro,
        bench&eacute; &quot;limitato a pochi gruppi animali, vuole fare il punto
        sulla fauna presente e valutando i dati raccolti, soprattutto sull'erpetofauna,
        trarre conclusioni sull'importanza dell'area e dare suggerimenti per la
        sua futura gestione faunistica&quot;.<br>
        La ricerca ha interessato &quot;i sentieri e le sponde sterrate, i bordi
        dei prati e dei campi, tutte le ripe dei fontanili e dei fossi scolmatori.
        I campionamenti sugli anfibi e rettili sono stati effettuati con la cattura
        diretta o utilizzando un retino ... per le specie acquicole e le forme
        larvali. Tutti gli animali raccolti dopo la determinazione ed eventuali
        rilevamenti biometrici e bromatologici, sono stati rilasciati in loco.
        L'ornitofauna &egrave; stata censita visivamente; i dati sui mammiferi
        provengono da avvistamenti diretti o dall'osservazione di tracce, orme,
        fatte (escrementi) e tane&quot;.<br>
        Sintetizzando, ecco i risultati della ricerca: tra i mammiferi, i roditori
        figuravano come il gruppo pi&ugrave; rappresentato; a parte il ratto di
        chiavica e il ratto nero, infestanti e per niente simpatici, abbondavano
        topolini di campagna e microtini, quali le arvicole d'acqua, nonch&eacute;
        i moscardini. Tra gli insettivori risultavano comuni la talpa, il riccio,
        raro il toporagno.<br>
        Le specie di uccelli osservate direttamente furono 22, un numero ragguardevole,
        ritenuto comunque assai inferiore alla realt&agrave;. Molto diffuse le
        seguenti specie: cornacchia grigia, storno, merlo, passera mattugia, passera
        d'Italia, rondine, allodola, fringuello. Meno frequenti: cardellino, pettirosso,
        cutrettola, codibugnolo, cinciallegra, usignolo, gallinella d'acqua, colombaccio,
        tortora, fagiano. Pochi esemplari: cuculo, martin pescatore, averla minore,
        verdone. Sempre in tema di selvaggina, la Schiavo e Ferri segnalano conigli
        selvatici e lepri, possibili prede di una donnola e una faina, localizzate,
        ma giudicate altres&igrave; &quot;individui erratici&quot;.<br>
        Passando agli anfibi, i due studiosi elencano rane verdi, raganelle, rospi
        smeraldini, tritoni crestati e tritoni punteggiati. Dei rettili censiscono
        lucertole, ramarri, biacchi, bisce d'acqua o dal collare, bisce tassellate,
        ipotizzando la presenza dell'orbettino. A completare la rassegna animale,
        pipistrelli, e negli specchi idrici numerosi pesci non meglio dichiarati.
        <br>
        Queste le valutazioni conclusive degli zoologi: &quot;I dati raccolti,
        per quanto incompleti, bastano ad indicare la ancora sufficiente condizione
        faunistica di questa localit&agrave;. La conservazione del biotopo nelle
        attuali dimensioni &egrave; quindi auspicabile. Sono altres&igrave; necessarie
        alcune azioni di recupero e di restauro ambientale&#133; Va controindicata
        ogni attività di ripopolamento ittico con forme predatrici e non
        autoctone&quot;, con esclusione di pesci della famiglia dei ciprinidi,
        tipo alborella, gobione, triotto, sanguinerola, non dannosi agli effetti
        della riproduzione degli anfibi.<br>
        &quot;Le colture agricole limitrofe dovrebbero essere mantenute a prato
        stabile o comunque a colture foraggiere (minimo utilizzo biocidi). Andrebbe
        estesa la fascia arborea riparia per aumentare le presenze ornitiche e
        la zona di nascondiglio dei rettili. Va posta attenzione all'eccessivo
        riempimento degli invasi ad opera delle piante acquatiche o dei detriti
        vegetali caduti. Per evitare il ristagno e la conseguente asfissia o peggio,
        l'interramento, va considerata la periodica pulitura del fondo (in inverno).<br>
        &quot;Per alcune specie di anfibio si potr&agrave; procedere in futuro
        a piccoli controllati ripopolamenti, con esemplari provenienti da localit&agrave;
        limitrofe. Se un domani l'ambiente avesse ripreso il giusto grado di naturalit&agrave;
        e, con la costituzione a Parco Comunale, il giusto grado di protezione,
        non sarebbe impossibile pensare alla reintroduzione del rospo bruno del
        Cornalia&quot;.<br>
        Cos&igrave; si esprimevano Rita Mabel Schiavo e Vincenzo Ferri nel 1987.
        E oggi: quale sar&agrave; la situazione attuale al Carengione, dal punto
        di vista faunistico? Per saperlo, occorrerebbe un aggiornamento di quel
        tipo di ricerca, in particolare adesso che la realizzazione del Parco
        &egrave;, come vedremo, gi&agrave; avviata.<br>
        <br>
        <b>LA FLORA OGGI</b>, di Novella Ricotti<br>
        (Nota di S. Leondi - Quanto auspicato nel paragrafo precedente, ossia
        un'indagine scientifica che ci dia lo stato di fatto odierno del Carengione
        riguardo alla fauna, riferito alla flora non ha bisogno di sollecitazioni:
        una ricerca siffatta, su questa materia, &egrave; appena stata portata
        a termine da una nostra giovane concittadina, che si &egrave; brillantemente
        laureata in Scienze Naturali all'Universit&agrave; degli Studi di Milano
        discutendo una Tesi dal titolo: &quot;Parco Agricolo Sud Milano: flora
        e vegetazione del Carengione&quot;. L'Autrice, la Dottoressa Novella Ricotti,
        con squisita cortesia ha accolto un mio invito e redatto lo scritto sottostante,
        nel quale sintetizza brevemente il proprio lavoro, la cui importanza risulta
        evidente a chiunque. Una copia integrale della Tesi &egrave; depositata
        alla Biblioteca Comunale, per la consultazione).<br>
        Passeggiando per il Carengione, si pu&ograve; osservare una flora spontanea
        tipica della Pianura Padana, ancora discretamente conservata e abbastanza
        diversificata a seconda del tipo di ambiente in cui cresce. <br>
        Lungo le strade sterrate che solcano l'area, le prime piante che si notano
        sono quelle arboree: esemplari di Farnia, quercia autoctona della nostra
        pianura, di Platano e Robinia, provenienti da altri paesi e perfettamente
        adattati al nostro clima, ed anche parecchi Olmi minori, ormai ridotti
        ad arbusti perennemente malati a causa di una parassitosi fungina (grafiosi),
        che infestandoli, qui come altrove, ne ostacola la crescita.<br>
        Inoltrandosi invece nei numerosi boschetti, riconosciamo le &quot;ontanete&quot;,
        boschi ad Ontano nero, tipici delle zone umide, che al Carengione si estendono
        soprattutto in lunghezza mantenendo una larghezza di circa 20-30 metri.
        In queste formazioni boschive all'Ontano nero si accompagnano il Salice
        bianco, l'Olmo minore, il Pioppo euroamericano, il Ciliegio selvatico,
        l'Acero campestre, il Sambuco nero e il Sanguinello.<br>
        A terra c'&egrave; quasi sempre un fitto strato di Rovo comune ed Edera,
        tra i quali in primavera sbucano sovente i fiori del Mughetto, dell'Anemone
        dei boschi e della Scilla biflora, oggi piuttosto rari in Pianura Padana,
        e pertanto protetti dalla legge, nonch&eacute; quelli pi&ugrave; comuni
        della Viola e del Favagello.<br>
        Nella parte pi&ugrave; settentrionale dell'area, dove si trova il cosiddetto
        &quot;cuore&quot; del Carengione, si sviluppa un bosco un po' diverso
        dall'ontaneta. Si tratta di un &quot;saliceto&quot; in cui dominano le
        fronde argentate del Salice bianco accompagnate da quelle del Salice cinereo.<br>
        Entrare nel saliceto risulta un po' difficoltoso a causa dei numerosi
        rovi che lo circondano e del terreno che in questa zona si infossa di
        un paio di metri. Una volta superate le difficolt&agrave; iniziali, tuttavia,
        si penetra in un bosco abbastanza aperto, costituito da esemplari di Salice
        bianco piuttosto vecchi ai quali si aggiungono piante di Ontano nero,
        Platano, Pioppo euroamericano, Robinia, Sanguinello e Biancospino.<br>
        Nel sottobosco, in mezzo ad un tappeto di Rovo ed Edera non troppo fitto,
        spiccano cespi di Carici e sporadici individui di Vetriola, Vilucchione
        e Brachipodio selvatico.<br>
        Il Carengione per&ograve; &egrave; caratterizzato non soltanto da boschi
        e alberi; l'area anzi &egrave; in buona parte occupata da colture irrigue
        come Mais, Soia e Girasole. All'interno dei campi coltivati si sviluppa
        una vegetazione spontanea costituita da piante infestanti quali l'Ambrosia,
        la Cannarecchia, il Pesarone e la Camomilla.<br>
        In funzione delle colture, ecco numerosissime rogge lungo le quali si
        rinvengono sia piante lianose che erbacee: il Luppolo, l'Ortica, la Canna
        palustre e i Carici sono onnipresenti, mentre solo all'inizio della primavera
        ammiriamo i rari fiori dell'Iris giallo e, a tarda estate, quelli purpurei
        della Salcerella.<br>
        Laddove l'acqua ristagna formando delle piccole paludi, ci si imbatte
        nel canneto semisommerso, formato esclusivamente dalla Mazzasorda maggiore,
        pianta diffusa in tutto il mondo, che occupa sia le sponde che la parte
        pi&ugrave; esterna di quelle depressioni. Al centro degli stagni, se la
        profondit&agrave; non &egrave; troppo elevata, scorgiamo il Ceratofillo,
        pianta perfettamente adattata a vivere sott'acqua, mentre la superficie
        &egrave; spesso ricoperta da un tappeto verde brillante di piccole piante
        galleggianti: le Lenticchie d'acqua.<br>
        Infine, semplicemente percorrendo le carreggiate e prestando attenzione
        a dove si posano i piedi, si pu&ograve; osservare un tipo di vegetazione
        assai particolare, rappresentata da piante erbacee in grado di sopportare
        il calpestio: le Piantaggini, la Carreggiola, l'Erba porcellana e le Gramigne.<br>
        Il Carengione evidenzia quindi una grande variet&agrave; di aspetti vegetazionali:
        alcuni sono strettamente legati alla presenza dell'uomo, e di conseguenza
        piuttosto comuni; altri, come nel caso delle ontanete e dei canneti, denotano
        al contrario un buon grado di naturalit&agrave;, e pertanto meritano di
        essere tutelati e valorizzati.<br>
        <br>
        <b>FARE SCUOLA AL CARENGIONE</b><br>
        Mentre in alto loco, a livello scientifico e politico (Centro studi Emys
        e Provincia), si operava e rifletteva sul Carengione, esso venne in un
        certo senso &quot;adottato dal basso&quot;, cio&egrave; scelto come area
        privilegiata di osservazione, studio e salvaguardia ad opera delle scuole
        elementari e medie di Peschiera Borromeo: eravamo a cavallo tra gli ultimi
        anni Ottanta e Novanta.<br>
        La locale Sezione del WWF ed il nostro Assessorato alla Pubblica Istruzione
        organizzarono diverse passeggiate per gli studenti, mentre a livello superiore
        la delegazione lombarda del medesimo sodalizio inser&igrave; il Carengione
        &quot;nel proprio programma didattico&quot;, facendone luogo di gite per
        le scolaresche non solo peschieresi.<br>
        Divenuto meta di ricorrenti, festose ed istruttive uscite didattiche in
        mezzo alla natura (qualcuno si accorse con stupore che la Natura, con
        la esse maiuscola, stava appena dietro l'angolo dell'edificio scolastico
        o di casa), ci fu chi raccolse erbe officinali, chi catalog&ograve; le
        specie arboree, altri esaminarono la fauna, la qualit&agrave; delle acque,
        e cos&igrave; via&#133;<br>
        In quest'opera di ricerca, divulgazione e pubblicizzazione del Carengione,
        si distinse in particolare la Quercia Farnia, un'associazione nata praticamente
        in ambito scolastico, composta in prevalenza da giovani alunni della Scuola
        Media Statale &quot;Virgilio&quot; di Peschiera Borromeo.<br>
        Grazie alla collaborazione tra il medesimo Istituto, la Quercia Farnia,
        il WWF e l'Amministrazione Comunale, Assessorato Ecologia, nel 1992-93
        furono attuate due rilevanti iniziative pro-Carengione: una per l'apertura
        e ripristino di alcuni sentieri quasi cancellati dalla vegetazione invasiva
        (rovi soprattutto), l'altra per la rimozione dei rifiuti che durante gli
        anni, disgraziatamente, si erano col&agrave; accumulati. Nel corso dell'Operazione
        Carengione Pulito, i valorosi intrepidi partecipanti raccolsero e spazzarono
        via tanta immondizia da riempire fino all'orlo un gigantesco container
        !<br>
        Frutto dell'intesa con il Comune fu anche la redazione, a cura dei soci
        della Quercia Farnia, di un'ottima &quot;Guida ai sentieri del Carengione&quot;,
        apparsa in bella veste tipografica su un opuscolo di ecologia distribuito
        gratuitamente nel settembre 1993 a tutte le famiglie, testo (evergreen!)
        ripreso e inserito nel mio libro &quot;Peschiera Borromeo. Storie Ambienti
        e Antichi mattoni&quot; del '96, e che qui si ripubblica in appendice
        per completezza di informazione.<br>
        All'anno precedente (2 maggio) risaliva una ordinanza del Sindaco, promossa
        dal Settore Ecologia, che vietava tassativamente il transito dei veicoli
        a motore nel Carengione, salvo quelli agricoli addetti alla lavorazione
        dei campi, per preservare la zona da ogni possibile forma di inquinamento
        atmosferico e acustico.<br>
        <br>
        <b>SOLDI DALLA PROVINCIA</b><br>
        Frattanto nella sede della Provincia, e presso l'Ente Gestore del Parco
        Agricolo Sud Milano, si pensava a come valorizzare e tutelare concretamente
        il Carengione. Nel contesto del Piano Territoriale di Coordinamento per
        il Parco Sud (presentato nell'autunno 1993, approvato dalla Regione Lombardia
        nell'agosto 2000), la Provincia propose di aumentare l'area del Carengione,
        per meglio salvaguardarla, fino a raggiungere la cifra di 130 ettari (1.300.000
        metri quadrati), creando una nuova cintura protettiva, dopo la prima del
        1985.<br>
        Non solo: dopo un lungo iter procedurale, l'Assessore ai Parchi e Sviluppo
        Agricolo, nonch&eacute; Presidente dello stesso Parco Sud, Paolo Matteucci,
        riusciva a portare in discussione all'assemblea del Consiglio Provinciale
        del 10 dicembre 1998 una proposta di deliberazione cos&igrave; concepita:
        &quot;Approvazione del progetto preliminare e definitivo - esecutivo,
        1&deg; lotto, 1&deg; stralcio, interventi per la sistemazione forestale
        e la riqualificazione ambientale dell'area d'interesse naturalistico denominata
        Carengione, Comune di Peschiera Borromeo, per un importo complessivo di
        lire 1.296.937.552 = comprensivo del contributo ex articolo Legge 109/84&quot;.<br>
        Gli interventi interessavano una porzione di oltre 38 mila metri quadrati,
        su una superficie totale di 130 ettari (&quot;60 dei quali in sub-zona
        di interesse naturalistico, 70 invece in sub-zona di transizione tra aree
        di produzione agraria e ambiti di interesse naturale&quot;).<br>
        Si prevedevano due fasi operative di preparazione e di impianto, avvalendosi
        della consulenza e dell'opera dell'Azienda Regionale alle Foreste; &quot;preliminarmente
        - si dichiarava - dovranno essere acquisite al patrimonio dell'Amministrazione
        le necessarie superfici fondiarie mediante procedure d'espropriazione&quot;.
        A tal fine veniva destinata la somma di quasi un miliardo e 200 milioni
        di lire. Altri 100 milioni andavano invece all'esecuzione dei lavori di
        forestazione e riqualificazione ambientale.<br>
        Venne approvata all'unanimit&agrave; (con una sola astensione), la proposta.
        Molto importante il punto 7: &quot;Le procedure espropriative e d'eventuale
        occupazione d'urgenza dovranno essere iniziate entro il 30 settembre 1999
        e terminate entro il 31 dicembre 2000, mentre i lavori dovranno essere
        iniziati entro il 30 novembre 1999 e terminati entro il 31 dicembre 2000&quot;
        (i termini per l'inizio e fine lavori a maggio 2000 sono stati prorogati
        dalla Giunta Provinciale, e fissati rispettivamente al 31 marzo 2001 e
        31 marzo 2002).<br>
        <br>
        <b>L'OCCUPAZIONE PER PUBBLICA UTILIT&Agrave;</b><br>
        Dall'approvazione della delibera del Consiglio provinciale, trascorsero
        15 mesi senza che alle belle parole seguissero fatti evidenti. In burocrazia,
        purtroppo le pratiche vanno sempre a rilento, e spesso le decisioni solennemente
        assunte vengono disattese. Per fortuna, stavolta &egrave; andata diversamente
        dal solito.<br>
        Nonostante l'apparente silenzio, qualcosa ha continuato a ribollire nella
        pentola di via Vivaio e dintorni, e seppure in ritardo la risoluzione
        tanto attesa &egrave; arrivata: il decreto della Provincia numero 2594
        del 17 marzo 2000 ha disposto &quot;l'occupazione d'urgenza per pubblica
        utilit&agrave;&quot; dei terreni censiti in Catasto ai mappali 7 ed 8
        del Foglio 26, rispettivamente di metri quadrati 38.110 e 260 (&quot;Ditta
        Intestataria: S.r.l. Agricola Immobiliare, poi di Melzi e Figli S.r.l.
        con sede in Sesto San Giovanni&quot;); terreni &quot;occorrenti per l'esecuzione
        dei lavori di sistemazione forestale e riqualificazione ambientale dell'area
        di interesse naturalistico denominata Carengione, 1&deg; lotto, 1&deg;
        stralcio&quot;.<br>
        Con un ulteriore atto del 4 maggio, il Dirigente dell'Unit&agrave; Operativa
        Espropri della Provincia, geometra Leopoldo Bordogna, ha invitato il nostro
        Sindaco Marco Malinverno a far pubblicare all'Albo Pretorio municipale
        un &quot;avviso riguardante la procedura di occupazione d'urgenza&quot;.
        Mai come in quell'occasione, un invito fu accolto con tanto calore ed
        entusiasmo, e prontamente eseguito.<br>
        Il documento a chiare lettere indica l'ora ed il giorno della &quot;prevista
        presa di possesso degli immobili e redazione dei relativi stati di consistenza&quot;:
        ore 9,30 del 1&deg; giugno 2000, da effettuarsi direttamente sul luogo,
        a cura di funzionari tecnici dell'Amministrazione Provinciale, con la
        &quot;necessaria presenza&quot; di due dipendenti del Comune di Peschiera
        Borromeo, in qualit&agrave; eventualmente di &quot;testimoni idonei a
        sottoscrivere gli stati di consistenza&quot;. L'indennit&agrave; di occupazione
        sar&agrave; determinata successivamente &quot;dalla Commissione Provinciale
        Espropri di Milano a seguito di richiesta dell'Ente occupante, e comunicata
        ai proprietari&quot;.<br>
        Lo storico meeting c'&egrave; puntualmente stato. Senza inutili discorsi
        retorici, n&eacute; fanfare o sbandieramenti vari, uno sparuto drappello
        di uomini, laggi&ugrave; in mezzo ai campi e al bosco, in modo semplice
        ma preciso ha finalmente scritto - evviva! - una pagina importantissima
        nella storia del Carengione, dando il via ad una stagione nuova, cominciando
        a coronare il sogno e le speranze di tutti quelli&#133; che hanno la natura
        nel cuore.<br>
        I terreni occupati stanno a nord, rispetto all'area complessiva del Carengione.
        In seguito verranno gli altri. Certo, la strada che porta alla meta finale
        - l'intero Carengione di propriet&agrave; pubblica, ambientalmente riqualificato
        - &egrave; irta di ostacoli, richiede risorse finanziarie, tuttavia se
        la volont&agrave; politica c'&egrave; - lo verificheremo -, tali ostacoli
        si potranno superare.<br>
        <br>
        <b>IL FUTURO DEL PARCO CARENGIONE</b><br>
        Per ora &egrave; stato compiuto un primo passo, di eccezionale valore,
        e come tale va salutato e ricordato. Resta da fare ancora parecchio. Non
        scordiamolo: per il momento gran parte del Carengione rimane in mano ai
        privati, per cui sarebbe vietato andarvi a spasso dappertutto.<br>
        Eppoi la mancanza di cure, la non sorveglianza, l'assenza di infrastrutture
        ricettive, ne limitano e ostacolano la fruibilit&agrave; da parte di molti
        ipotetici visitatori. Diversi sentieri, specie quelli settentrionali,
        tra i pi&ugrave; interessanti, adesso sono quasi impraticabili, perch&eacute;
        invasi dai rovi. Nemmeno i pi&ugrave; fanatici della wilderness integrale,
        io credo, vorranno che tutto perduri cos&igrave; com'&egrave; (a partire
        dalla propriet&agrave; privata del bene).<br>
        Quelli qui sopra accennati sono handicap da superare nel pi&ugrave; breve
        tempo possibile. Successivamente alla &quot;riforestazione&quot; gi&agrave;
        programmata, e a quella che seguir&agrave; ai nuovi auspicati espropri,
        servirebbero sentieri attrezzati, punti di sosta e riposo, bacheche, cartelli
        segnaletici, postazioni per il bird-watching, per safari fotografici,
        e quant'altro la fantasia e l'amore per la natura possono ispirarci.<br>
        I parchi naturali non sono una riserva preclusa agli umani, accessibile
        solo agli uccelli, agli animali. Devono invece essere vissuti e goduti
        da parte di tutte le specie viventi (flora compresa), con rispetto reciproco
        e mutuo guadagno.<br>
        Se ben governato e considerato, il Carengione, come qualsiasi altro parco
        naturale, pu&ograve; costituire per la cittadinanza un'&agrave;ncora di
        salvezza di fronte al crescente stress metropolitano, un &quot;salvagente&quot;
        per il fisico e la mente, un polmone verde che ci regala ossigeno e occasioni
        di svago.<br>
        Ma pure il mondo vegetale e quello animale possono trarre benefici da
        persone che la natura trattano &quot;coi guanti&quot;: se ad esempio in
        un parco gli alberi si ammalano, rischia di sparire l'intero ecosistema
        locale, con ripercussioni negative incalcolabili. Ecco allora che l'intervento
        dell'uomo, fatto con criterio e scienza, risulta provvidenziale, salva
        &quot;capre e cavoli&quot;, ossia animali e piante dal pericolo incombente,
        ricostituisce, dove si altera, l'equilibrio ecologico. <br>
        Sia chiaro: il Carengione non deve diventare qualcosa come il Parco Forlanini,
        n&eacute; l'Idroscalo, tantomeno uno dei soliti parchetti urbani peschieresi,
        peraltro oltremodo essenziali alla popolazione, e nei casi qui citati,
        belli da vedere e frequentare.<br>
        Il Carengione &egrave; bene che conservi la propria &quot;diversit&agrave;&quot;,
        bio-diversit&agrave;; l&igrave; la normativa dev'essere ferrea, e fatta
        osservare in maniera draconiana. Tutt'intorno infine occorre che rimanga
        un vasto anello di campi coltivati, con gli agricoltori conquistati alla
        politica del verde, attori veri e primi del mantenimento e ripristino
        ambientale, cintura agraria a cui si deve affiancare una molteplicit&agrave;
        di aree ricreative e sportive.<br>
        Sono questi, sostiene il Sindaco Marco Malinverno, alcuni dei principali
        obiettivi che il Comune di Peschiera Borromeo, strenuo paladino del Carengione,
        perseguir&agrave; nel prossimo futuro, sia localmente, sia presso l'Amministrazione
        Provinciale e l'Ente Parco Agricolo Sud Milano, come pure altrove, ovunque
        sar&agrave; necessario, al fine di avere quanto prima un grande bio-parco,
        un'oasi naturalistica in piena regola.<br>
        Per i cittadini di oggi e le generazioni che verranno, ma altres&igrave;
        per piante ed animali, inseparabili compagni del nostro vivere quotidiano.<br>
        <br>
        <b>GUIDA AI SENTIERI DEL CARENGIONE</b><br>
        A cura della Associazione &quot;La Quercia Farnia&quot;<br>
        <b>DATI NATURALISTICI</b><br>
        La zona di interesse naturalistico &egrave; costituita da due nuclei boschivi
        situati rispettivamente a nord e a sud della strada vicinale che attraversa
        il territorio in direzione est-ovest. Il sentiero natura strutturato all'interno
        del bosco permette di ammirare alcuni luoghi molto pittoreschi, di percepire
        suoni e profumi della natura, di osservare erbe, arbusti, alberi, interessanti
        dal punto di vista naturalistico, utili per le loro propriet&agrave; medicinali
        e aromatiche.<br>
        La parte settentrionale del sentiero ha forma semicircolare e si divide
        in due tratti: a est prende il nome di Sentiero del ciliegio silvestre,
        a ovest Sentiero del salice bianco; &egrave; caratterizzata da fitta vegetazione
        e piccole zone umide, che si sono formate per la natura argillosa del
        terreno. La parte meridionale si presenta come una lunga striscia verde
        circondata da campi coltivati. L'accesso a questa zona &egrave; un po'
        difficoltoso ma il percorso &egrave; assai suggestivo, delimitato sia
        da arbusti che da alberi che con le loro chiome formano una pittoresca
        volta verde.<br>
        <b>SENTIERO DELLA COVA</b><br>
        Deve il suo curioso nome al fatto di essere il luogo preferito da uccelli
        di media taglia per nidificare; le covate trovano sicuro riparo nel fitto
        sottobosco e tra il groviglio impenetrabile di rovi. Il sentiero inizia
        in prossimit&agrave; della strada vicinale, e attraversa il bosco in direzione
        sud, fra siepi di sambuco, sanguinello, biancospino; costeggia un'ampia
        depressione, ormai asciutta in ogni periodo dell'anno, vera e propria
        galleria naturale di erbe, arbusti, alberi. Il sentiero termina sull'argine
        di un piccolo stagno, circondato da canne palustri e brulicante di vita.<br>
        <b>SENTIERO DEL CILIEGIO SILVESTRE</b><br>
        Prende il nome da questa essenza arborea abbastanza rara, di cui sono
        presenti alcuni esemplari in tutti i percorsi naturalistici del bosco.
        Il sentiero inizia in prossimit&agrave; dell'entrata est e si addentra
        nel folto bosco in direzione nord. Piante di tipo comune (pioppo, platano)
        si alternano ad altre di particolare valore ambientale (farnia, acero,
        sambuco, ontano).<br>
        Per tutta la sua lunghezza costeggia una ampia depressione percorribile
        per un tratto; in essa &egrave; presente un gran numero di giovani preziose
        piante, nate ai piedi dei loro anziani genitori; nella parte pi&ugrave;
        settentrionale la depressione diventa paludosa, e in essa si deposita
        e si decompone una grande quantit&agrave; di resti vegetali e animali.<br>
        <b>SENTIERO DELLA GRANDE PALUDE</b><br>
        Ha ricevuto questo altisonante nome per la presenza di una profonda depressione
        che lo costeggia quasi per intero dal lato est; in essa l'acqua &egrave;
        molto variabile: in periodi di magra &egrave; il luogo preferito dalle
        gallinelle d'acqua.<br>
        Alle specie arboree presenti anche sugli altri sentieri, si aggiunge il
        nocciolo, pianta ormai piuttosto rara in pianura. In questa zona di bosco,
        ricchissima di acqua (il cavo Responsale lo costeggia dal lato ovest),
        il sottobosco &egrave; oltremodo rigoglioso e abbonda di erbe e arbusti
        utili in erboristeria e in cucina.<br>
        <b>SENTIERO DEL SALICE BIANCO</b><br>
        Prende il nome dal filare di salici bianchi che lo delimita per un lungo
        tratto. Il sentiero inizia in prossimit&agrave; della entrata ovest e
        procede in direzione nord. Il percorso &egrave; ampio e attraversa una
        parte di bosco non molto fitta. &Egrave; suggestivo per l'effetto luminoso
        che danno le foglie argentate dei salici ad ogni soffio di vento. Vi si
        possono notare parecchi esemplari di pioppo bianco e luppolo. Numerosi
        tronchi caduti offrono un ottimo substrato a muffe e funghi. In questa
        zona il terreno &egrave; molto argilloso.<br>
        <br>
        <b>Come raggiungere il Parco</b><br>
        Da Ovest: In fondo a Via Turati, Mezzate, oltre la cascina Cantonazzo
        dei Lietti.<br>
        Da Sud: Sentiero campestre all'estremit&agrave; settentrionale di via
        Dante, a Bettola, dopo il Centro Giovanile L'Esagono.<br>
        Da Est: Strada vicinale Mezzate - Fiorano, che incrocia la via Lombardia
        nei pressi del Campo Pratica Golf.<br>
        Con i mezzi pubblici: da Milano, il Carengione &egrave; raggiungibile
        con l'autobus proveniente da San Donato Milanese, fermata Mezzate. Da
        est, lungo la Paullese, prendendo i pullman delle Autoguidovie Italiane.<br>
        Per visite guidate: contattare l'Associazione La Quercia Farnia - ONLUS,
        c/o Baratelli, via Abruzzi 4/D, Peschiera Borromeo (Milano), tel. 027531519,
        fax 0270305253, e-mail baratelli@infinito.it<br>
        <br>
        <b>Referenti tecnico-istituzionali del Carengione</b>:<br>
        Dottor Giordano Bellotti, Parco Agricolo Sud Milano, viale Piceno 60,
        Milano, tel. 0277403274, fax 0277403272.<br>
        Architetto Carlo Maria Nizzola, Comune di Peschiera Borromeo, via XXV
        Aprile 1, tel. 02516901, fax 0255303197.l</font></p>
      </td>
    <td width="2%" valign="top" align="left"></td>
    <td width="20%" valign="top" align="left" bgcolor="#FFFFFF">
      <p><font face="Verdana, Arial, Helvetica, sans-serif" size="1">per gentile
        concessione dell'Autore, che ancora una volta ringraziamo sinceramente<br>
        <br>
        Propriet&agrave; letteraria e artistica riservata all'Autore<br>
        Contributi di Egidio Gavazzi, Novella Ricotti, Associazione &quot;La Quercia
        Farnia&quot;<br>
        Disegno di copertina: Roberto Leone<br>
        Illustrazioni originali: Augusta Frappetta<br>
        Fotografie: Maurizio Durelli e Sergio Leondi<br>
        &copy; Copyright 2001 by: Comune di Peschiera Borromeo (Milano)<br>
        Stampato in Italia - Printed in Italy by :</font></p>
      <p><font face="Verdana, Arial, Helvetica, sans-serif" size="1">1&ordf; edizione:
        aprile 2001<br>
        </font></p>
      <p>&nbsp;
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="100%">
      <hr noshade size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet�
  dell'<a href="../index.html"

style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)"><font color="#0000FF">webmaster@aczivido.net</font></a></font></small></p>
</body>

</html>

