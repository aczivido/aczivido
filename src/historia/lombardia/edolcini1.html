<html>
<head>
<meta name="GENERATOR" content="Microsoft FrontPage 3.0">
<title>Emanuele Dolcini - Siamo davvero Longobardi?</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style></head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"

    alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font

    face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&nbsp;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Siamo
        davvero Longobardi?</font><br>
        <font face="Verdana, Arial, Helvetica, sans-serif" size="1">di Emanuele
        Dolcini</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font>
    </td>
  </tr>
  <tr>
    <td width="78%" valign="top" align="left">
      <p ALIGN="JUSTIFY"><font face="Verdana, Arial, Helvetica, sans-serif" size="1"><br>
        E' inevitabile che l'area del corso meridionale del Lambro, sviluppandosi
        fra Milano - citt� peraltro in indiscussa decadenza all'epoca del dominio
        longobardo - e Pavia, abbia restituito e continui a restituire testimonianze,
        magari non cruciali ma comunque interessanti, che richiamano questa pagina
        di Medioevo profondo. Non si tratta inoltre di una rivelazione conclusa:
        ne fa fede ad esempio il ritrovamento, nel 1999, di una tomba longobarda,
        per quanto spoglia di corredo funebre, lungo gli argini dell'Adda a Spino
        (Cr). Pur tenendo sempre a mente quello che Tacito già nel I secolo diceva
        di questo popolo, &quot;longobardos paucitas nobilitat&quot; (lo scarso
        numero nobilita i longobardi ) (1) - senza figurarsi quindi il loro marchio
        ad ogni più sospinto - si pu� affermare che anche la nostra storia locale
        non � del tutto avara di informazioni su questi antichi ed almeno inizialmente
        infausti avi calati dal nord.<br>
        Ci sono innanzitutto, com'� ovvio, le testimonianze materiali, le quali,
        esclusi gli oggetti d'arte decorativa rinvenuti nelle sepolture, comprendono
        alcuni manufatti convenzionalmente datati ai secoli VI - VIII: la scultura
        nota come il &quot;Capitello del Monasterolo&quot;, ad esempio, rinvenuta
        a Zeloforamagno, o la lunetta murata nella porta E della chiesa di S.Maria
        in Prato, frazione di San Zenone al Lambro, anche se per quest'ultima,
        in passato, sono state proposte datazioni parziali che arrivano sino all'et�
        celtica.<br>
        Sempre sorprendente, inoltre, � il lascito linguistico dei &quot;secoli
        bui&quot;, ma non vuoti, dell'alto Medioevo. I termini superstiti non
        sono moltissimi, si stima duecento in tutto, ma cognomi vivi tuttora come
        Gazzola, G(C)astaldi, Stucchi, Bre(ai)da, riecheggiano l'antico linguaggio
        germanico sovrappostosi al latino, anche se ci� non significa che chi
        li porta abbia un legame diretto ed ininterrotto con eventi cos� remoti.
        Anche la toponomastica offre le sue rivelazioni.<br>
        L'indimenticato Giuseppe Gerosa Brichetto, ad esempio, in uno studio pubblicato
        nell'ormai lontano 1973 (2), invitava a puntare l'attenzione sul costrutto
        &quot;Zelofora(o)magno&quot;. Se la prima parte del composto � chiara,
        � l'agellus&quot; romano (piccola propriet� rurale), la seconda sembra
        proprio unire due fra i più noti vocaboli del mondo romano-barbarico:
        &quot;fara&quot; e &quot;arimmanni(orum)&quot;. La voce &quot;fara&quot;,
        con significato di &quot;spedizione/migrazione&quot; e successivamente
        stanziamento di popoli non romanzi, � presente e studiata in un numero
        considerevole di toponimi italiani, ma quella riconosciuta in &quot;Zeloforamagno&quot;
        rappresenterebbe l'unico caso relativamente vicino a noi. L'arimann�a,
        invece, istituzione del germanesimo primitivo - ammesso che sia davvero
        un'eredit� longobarda, il che qualcuno dubita (3) - � costituita da un
        presidio di soldati, exercitales, i quali come compenso del loro servizio
        militare ricevono una terra. Non c'� in questo nulla più del principio
        generale del feudalesimo, ma il carattere singolare dell'arimann�a consisterebbe
        nel fatto che questi soldati - agricoltori non entrano mai in rapporto
        vassallatico, perch� il garante della loro libert� � il re e solo il re.
        L'arimann�a, dunque, introdotta in Italia dai Longobardi o dai Franchi
        - questo � il punto- rappresenterebbe l'ammirevole conservazione di un
        senso minimale dello Stato, della publica auctoritas, nel mezzo del galoppante
        costume feudale, che impone di trovare protezione all'ombra di un potente
        locale piuttosto che nell'evanescente autorit� regia.<br>
        L'etimologia germanica � accreditata anche per Cassignanica, frazione
        di Rodano, che svilupperebbe, come diverse localit� italiane, la diffusa
        radice &quot;g(k)ahagi&quot; - latinizzata in Gaium e resa successivamente
        in volgare italiano da &quot;g�ggio&quot; o &quot;gaz(z)�lo&quot;. Il
        termine g�ggio, nell'economia curtense, indica &quot;terreno, bosco, pascolo
        e altro riservato, bandito&quot;; ove tale voce toponimica ricorre, dunque,
        � il ricordo della legislazione romano-barbarica sui &quot;terreni riservati&quot;,
        non aperti allo sfruttamento spontaneo della comunit�. Pi� controverso
        il caso di Vizzolo Predabissi, che potrebbe bens� far propria la medesima
        radice (Vico-gaz�lo, il villaggio del &quot;bosco chiuso&quot;), ma anche
        rappresentare una semplice forma diminutiva della dizione &quot;vicus&quot;,
        già latina e quindi attestata nell'italiano antico (4).<br>
        Sempre il Gerosa, nel testo citato, avendo a disposizione un gran numero
        di fonti originali e seguendo i classici studi di Gian Piero Bognetti,
        ripercorreva la lunga vicenda delle arimann�e in terra ambrosiana. Egli
        mostrava come il concetto di &quot;legge longobarda&quot; e la qualifica
        di &quot;arimanno&quot; (soldato, ovvero uomo libero per eccellenza) attribuita
        a se stessi da parecchi personaggi, persistano ben oltre la conquista
        carolingia del nord Italia. Lo studio, in particolare, si soffermava sulle
        vicessitudini delle terre arimanniche possedute nella pieve di Mezzate
        dai Menclozi e dalla cosiddetta &quot;Adelman�a di San Giorgio&quot;,
        famiglie preminenti di antica origine longobarda. La storia delle arimann�e
        in territorio milanese ha anche dei risvolti, a modo loro, divertenti.
        Nel 1158, ad esempio, all'approssimarsi a Milano del terribile Barbarossa,
        il quale rivendicava all'autorit� imperiale &quot;marche, contee, regimi
        comunali, consulatus, zecche, fodro, imposte indirette, arimannie, acque
        pubbliche, piscatico, monopoli, testatico&quot; (5) si verificano tra
        gli arimanni improvvisi traffici giuridici, vendite di propriet� &quot;a
        scatola cinese&quot;, diremmo noi, oppure generosi lasciti &quot;pro remedio
        animae&quot; a chiese e monasteri (salvo conservare per se stessi, finch�
        si vive, l'usufrutto di tali doni). Il tutto per occultare agli occhi
        dell'imperatore svevo l'antica origine fiscale, quindi pubblica, dei benefici
        goduti per secoli dagli arimanni.<br>
        Vi sono, infine, anche alcune pagine di &quot;grande storia&quot; dei
        Longobardi che ci potrebbero riguardare da vicino. Cesare Amelli ed altri
        autori di storia locale, ad esempio (6) hanno sempre ricordato, al momento
        di raccogliere quel poco che si sa sulla Bassa nei primi secoli della
        nostra era, che alcuni episodi narrati da Gregorio di Tours nella &quot;Historia
        Francorum&quot; e da Paolo Diacono nella &quot;Historia Langobardorum&quot;
        ebbero con ogni probabilit� per teatro la valle meridionale del Lambro,
        dove pare che allora come in ogni altra epoca si allevassero soprattutto
        maiali (il magister porcarius � figura economica chiave di quel mondo,
        ricordata nell'Editto di Rotari). Si tratta degli scontri fra eserciti
        franchi e longobardi, accesisi fra il 583 ed il 590 d.c.; i due popoli
        si combatterono in &quot;luoghi di pianura&quot; fra Milano e Pavia, dove
        si era rifugiato Autari, monarca successore di Alboino.<br>
        <br>
        <b>Note</b><br>
        <b>1)</b> Cornelio Tacito, De origine et situ germanorum, 40. La stima
        dell'intera popolazione dell'Impero Romano d'Occidente all'apogeo (sec.II
        d.c., dai censimenti romani) � di 50/60 milioni di abitanti, valore circolarmente
        raggiunto solo nel XIV secolo. Per i secoli successivi c'� concordia nel
        ritenere che la popolazione europea, compresi i territori al di fuori
        del mondo romano - barbarico, si sia almeno dimezzata, toccando forse
        i 20 milioni nell'VIII secolo (Pinto 1996). Per i barbari si sono ipotizzate
        le seguenti cifre: Ostrogoti 100.000 (Schmidt 1934), Longobardi 300.000,
        ma per questi ultimi ci sono versioni che scendono sino a 100.000 fra
        armati e non (Aa.Vv. 1980). Nel complesso si stima che l'Italia, anche
        al culmine dell'Alto Medioevo (sec.VI - VII), non fu mai abitata da meno
        di 4/5 milioni di anime (Doren 1934, Pinto 1996). I barbari rappresentarono
        dunque un apporto &gt;10 &lt;2 % della popolazione.<br>
        <b>2)</b> G.Gerosa Brichetto, Fuori di Porta Tosa, Milano 1973.V. anche,
        dello stesso autore, La chiesa e il comune di Zeloforamagno, Peschiera
        B. 1992.<br>
        <b>3)</b> Giovanni Tabacco, Egemonie sociali e strutture del potere nel
        Medioevo italiano, Torino 1979 Einaudi.<br>
        <b>4)</b> &quot;Dizionario dei nomi geografici italiani&quot;, Torino
        1992 Utet.<br>
        <b>5)</b> Ibid., p.34<br>
        <b>6)</b> Cesare Amelli, Storia di Melegnano, 1974 - seg.; Luciano Previato,
        San Giuliano Milanese, cenni storici, 1975.</font></p>
      </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1">da IL MELEGNANESE<br>
        n.18/2000<br>sabato 14 ottobre 2000</font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td align="left" valign="top">
      <hr noshade size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <font face="Verdana, Arial, Helvetica, sans-serif" size="1">sito di propriet�
  dell'<a href="../index.html"
style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></p>
</body>

</html>

