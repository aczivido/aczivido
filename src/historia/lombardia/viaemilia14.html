<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 14</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style></head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"

    alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font

    face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&nbsp;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p ALIGN="JUSTIFY"><font face="Verdana, Arial, Helvetica, sans-serif" size="1"><b>Verso
              il crollo dell'Impero.</b><br>
              L'organizzazione civile creata dai Romani non era del tutto annientata:
              una delle arterie che pulsavano ancora era la grande strada che
              univa Milano a Roma attraverso Piacenza e Bologna. Come ancora si
              viaggiasse dall'uno all'altro dei suoi estremi, e in mezzo a quali
              circostanze, pu&ograve; rilevarsi dai due trasferimenti Roma-Milano
              compiuti da Simmaco, il &quot;prefetto&quot; che aveva esaminato
              Agostino, a noi noti dalle lettere di Simmaco stesso. &quot;Io devo
              - egli scrive all'amico Lucillo -percorrere la Flaminia chiamato
              ai nuovi fasci del generoso console&quot;. Simmaco viaggi&ograve;
              in pieno inverno. La cerimonia era fissata per il 1&deg; gennaio
              (anno 400) a Milano, residenza imperiale: entrava in carica Stilicone,
              regnando in Occidente Onorio figlio di Teodosio.<br>
              Angosciosi e gravi di pericoli i tempi; Stilicone rappresenta uno
              degli ultimi difensori su cui conti l'Impero per opporsi alle invasioni
              che toccano ormai sempre pi&ugrave; frequentemente l'Italia. E meno
              di due anni dopo, un barbaro terribile, Alarico, entra con la sua
              gente nella valle del Po. Proprio allora Simmaco torna a Milano
              dall'imperatore; e questo secondo viaggio &egrave; ricordato in
              due lettere al figlio. &quot;Essendo mancata l'occasione del corriere
              ho affidato i miei scritti a un privato. Credo che questi arriver&agrave;
              da voi con ritardo. Ma entrambe le lettere contengono le stesse
              cose: che io giunsi a Milano il 24 febbraio...&quot;. Simmaco narra
              di aver dovuto fare, cercando un passaggio sicuro, molti giri viziosi
              e di essere arrivato alla meta &quot;per le contrade fuori mano
              di Ticinum&quot;. Bench&egrave; egli non lo precisi, &egrave; naturale
              abbandonasse il cammino ordinario dopo il passaggio del Po, entrando
              nella Transpadana gi&agrave; invasa da Alarico. Ci&ograve; si pu&ograve;
              ritenere avvenisse a Piacenza, dove incominciava una strada per
              Pavia (&quot;Ticinum&quot;).<br>
              La via normale che Simmaco fu costretto a lasciare sarebbe cos&igrave;
              la &quot;Placentia&quot;-&quot;Laus&quot;-&quot;Mediolanum&quot;;
              su di essa e sulla via Emilia, prolungamento della Flaminia, egli
              deve esser passato nel precedente viaggio compiutosi in condizioni
              normali. E lungo queste strade, all'alba del secolo V, esisteva
              dunque ancora, pur nell'imminenza dell'invasione, almeno un servizio
              di corrieri a cavallo per il collegamento Milano-Roma: ci&ograve;
              resulta oltre che dall'accenno di Simmaco al &quot;veredario&quot;
              anche dalle sue raccomandazioni al figlio, perch&egrave; non trascuri
              di scrivergli. Simmaco pot&egrave; tornare in quello stesso inverno.
              Milano non era stata assediata da Alarico, ma l'imperatore e la
              corte non vi si sentirono pi&ugrave; sicuri e decisero di passare
              stabilmente in Ravenna. Questo fatto diminu&igrave; la importanza
              delle vie da Milano a Piacenza e da Piacenza a Bologna, rimaste
              ormai fuori dell'itinerario fra la capitale dell'Impero in Occidente
              e Roma. Il settore iniziale della prima accoglieva tuttavia il traffico
              tra Milano, sempre considerevolmente prospera, e Ravenna. Per passare
              dall'una all'altra citt&agrave; si seguiva infatti la strada di
              Piacenza fino a &quot;Laus Pompeia&quot; e s'entrava poi nella &quot;Via
              Cremonensis&quot; che continuava fino a Mantova e a &quot;Hostilia&quot;.
              Da Ostiglia era possibile raggiungere Ravenna &quot;per Padum&quot;,
              come dice la &quot;Tabula Peutingeriana&quot;, cio&egrave; con un
              servizio di barche che scendevano prima per un ramo del Po e quindi
              per la &quot;Fossa Augusta&quot; fino alla citt&agrave;.<br>
              Le ultime energie dell'Impero si raccolgono intorno a Ravenna; e
              le condizioni dell'Italia esausta e devastata sono tali da lasciar
              credere che ben misera cosa fosse il traffico che si svolgeva sulle
              strade che non portavano ad essa. Si susseguivano anche sulla Piacenza-Bologna
              le schiere barbariche e quelle spesso non meno turbolente dei Germani
              che militavano sotto le insegne dell'Impero. E siamo ormai agli
              avvenimenti che segnarono anche di diritto la fine dell'Impero Romano
              in Occidente: vittoria di Odoacre e deposizione, senza successore,
              di Romolo Augustolo. Dire che la battaglia decisiva fra Odoacre
              e Oreste avvenne &quot;sotto le mura di Lodi Vecchio&quot; &egrave;
              azzardato, ma certo tra &quot;Laus&quot; e Piacenza si svolsero
              le ultime fasi della lotta e gli opposti eserciti percorsero o tagliarono
              la &quot;strada romana&quot;.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../index.html"

style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

