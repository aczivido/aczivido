<html>
<head>
<meta name="GENERATOR" content="Microsoft FrontPage 3.0">
<title>Chittolini Giorgio 4</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style></head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"

    alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font

    face="Times New Roman, Times, serif" color="#808080" size="4"><big>Lombardia</big></font><font

    face="Times New Roman" color="#808080" size="5"><big></big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&nbsp;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">La
        citt� di Milano dalla caduta degli Sforza al dominio spagnolo</font><br>
        <font face="Verdana, Arial, Helvetica, sans-serif" size="1">di
        Giorgio Chittolini</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left"><font FACE="Verdana" SIZE="1">
      <p ALIGN="JUSTIFY"><br>
        <font face="Verdana, Arial, Helvetica, sans-serif"><b>La Chiesa e la religione</b></font><br>
        <font face="Verdana, Arial, Helvetica, sans-serif">A comporre la fisionomia
        di Milano nella seconda met&agrave; del XVI secolo concorreva un altro
        elemento importante, e cio&egrave; il carattere nuovo che la vita religiosa
        e le istituzioni ecclesiastiche andavano assumendo in concomitanza con
        l'affermarsi della cosiddetta &quot;Riforma cattolica&quot;. la religione
        dei milanesi aveva subito non lievi turbamenti, a partire dal secondo
        decennio del secolo, in conseguenza delle inquietudini e delle aspirazioni
        a un profondo rinnovamento che si venivano ormai manifestando del resto
        un po' in tutto il Ducato; e ci&ograve; anche per la vicinanza geografica
        ai paesi d'oltralpe in cui la Riforma protestante si stava diffondendo.
        Ferivano la coscienza, a Milano come altrove in Italia, il lassismo e
        gli abusi di molti chierici, lo scarso spirito pastorale, l'inadeguatezza
        del clero di fronte a quei compiti di istruzione e di stimolo religioso
        che molti credenti esigevano. Non erano mancate adesioni, di singoli fedeli
        e di gruppi, a dottrine che vennero condannate come eterodosse dal governo
        civile e dalla gerarchia ecclesiastica, con gravi e ripetuti interventi
        (soprattutto negli anni 1541-1542, contro gruppi organizzati di Agostiniani,
        Francescani e Domenicani), interventi che ridussero la presenza ereticale
        a pochi cenacoli clandestini. Ma consistente e diffusa fu anche l'aspirazione
        a un rinnovamento che si mantenesse entro i limiti dell'ortodossia, secondo
        una tradizione che vedeva il sentimento religioso e lo spirito di devozione,
        profondamente diffusi e radicati nel popolo e nei fedeli, esprimersi in
        sintonia con i valori e con la visione del mondo che la dottrina della
        Chiesa e l'insegnamento dei sacerdoti avevano tradizionalmente proposto.
        E quel rinnovamento aveva avuto modo di manifestarsi nella fondazione
        e nell'attività di nuovi Ordini (fra il 1530 e il 1535 i Barnabiti,
        le Angeliche e i Somaschi; poco dopo le Orsoline di Angela Merici), in
        iniziative come le Scuole della Dottrina cristiana, ispirate da Castellino
        da Castello (1536-1539, che si proponevano di insegnare ai fanciulli i
        fondamenti della fede, nelle pratiche devozionali e caritative dei sacerdoti
        di Santa Corona.<br>
        A queste iniziative che nascevano dall'impulso di sacerdoti, religiosi
        e di semplici fedeli si aggiunsero via via le sollecitazioni provenienti
        dalla gerarchia. Gli episcopati di Giovanni Angelo Arcimboldi e Gian Angelo
        Medici, a partire dal 1550, rappresentarono una svolta rispetto al passato.
        Una svolta ben pi&ugrave; netta si ebbe quando, nei primi anni Sessanta,
        la guida della diocesi e l'iniziativa della Riforma vennero alfine assunte
        con fermezza e decisone da Carlo Borromeo. Appartenente a una delle maggiori
        famiglie milanesi e lombarde, nipote per parte di madre di Gian Angelo
        Medici, non appena questi fu eletto papa con il nome di Pio IV, alla fine
        del 1559, Carlo fu chiamato dallo zio a Roma, e nel giro di poche settimane
        ebbe in amministrazione la diocesi di Milano, il titolo di cardinale,
        e numerosi e ricchi benefici, che gli assicuravano una rendita di parecchie
        decine di migliaia di ducati. Carlo aveva allora ventidue anni, e ne pass&ograve;
        cinque a fianco del papa, &quot;cardinal nepote&quot; con importantissime
        cariche nel governo della Chiesa. Nel 1563, con un mutamento di vita che
        assomiglia a una vera e propria conversione, decise di farsi ordinare
        sacerdote, e accentu&ograve; il suo impegno religioso e pastorale. Nel
        1564 fu nominato formalmente arcivescovo di Milano, fece il suo ingresso
        il 23 settembre 1565, e in citt&agrave; si trasfer&igrave; definitivamente
        (dopo la morte dello zio) nella primavera del 1556, assumendo personalmente
        il governo della diocesi ed esercitando con impegno anche le funzioni
        di metropolita della provincia lombarda.<br>
        Obiettivo di Carlo fu quello di fare di Milano il luogo di attuazione
        piena della Riforma cattolica, cos&igrave; come il Concilio tridentino,
        da poco concluso, aveva inteso delinearla: la sua attività volle
        essere un esempio concreto di riorganizzazione della vita religiosa e
        delle istituzioni ecclesiastiche in una grande metropoli, in modo che
        Milano potesse servire da esempio alla cristianit&agrave; intera; una
        Riforma, inoltre, vera, perfetta, che dalla sfera religiosa si estendesse
        a investire &quot;la totalit&agrave; della vita dell'individuo e la realt&agrave;
        del mondo nella sua interezza, ivi comprese le sfere che oggi riteniamo
        profane e regolate da autonome norme, come il ruolo del potere politico,
        l'uso del tempo libero o l'intimit&agrave; della vita familiare&quot;
        (Zardin, 1993). Carlo non rinunci&ograve; alle forme tradizionali della
        devozione e della religiosit&agrave; cittadina e popolare, fatte di continue
        processioni, feste in onore dei santi, predicazioni, preghiere pubbliche
        e corali. Egli arricch&igrave; ulteriormente quella tradizione di devozioni
        e di riti &quot;con le grandi traslazioni per le vie del centro cittadino
        delle reliquie dei santi venerati nelle chiese, le esposizioni eucaristiche
        delle quarantore che coinvolgevano l'intera cittadinanza, i riti interminabili
        delle comunioni generali, i pellegrinaggi penitenziali lungo le strade
        che seguivano da vicino l'andamento della cerchia dei navigli, moltiplicatisi
        soprattutto in occasione dei mesi drammatici della peste, fra il 1576
        e il 1577&quot;, quando &quot;l'arcivescovo stesso sfilava per le strade
        di Milano umilmente in preghiera, vestito di misere vesti, con i piedi
        scalzi, una fune intorno al collo, ad imitazione del condannato a morte
        che si consegna alle sofferenze del patibolo, reggendo davanti a s&eacute;
        un pesante crocifisso, tra le litanie e i canti dolorosi dei flagellanti,
        dei religiosi, dei laici in abito di lutto, recanti alte croci levate
        verso l'alto in segno di concorde invocazione&quot; (Zardin. 1993).<br>
        Ma quella religiosit&agrave; tradizionale Carlo volle riformare profondamente,
        conferendole una consapevolezza, una interiorit&agrave; e una disciplina
        sconosciute in passato. Di qui la preoccupazione per l'educazione religiosa,
        intesa sia come insegnamento dei contenuti dottrinali che come formazione
        delle coscienze; di qui lo sforzo di proporre ai fedeli modelli di condotta
        e di pratica religiosa coerenti con i presupposti della fede cristiana,
        insegnata a tutti i fedeli attraverso il catechismo, secondo una pedagogia
        pianificata e organica, ma semplice e accessibile. Di qui lo sforzo per
        la creazione di un clero di tipo nuovo, il nuovo prete tridentino: un
        clero formato nei seminari (che il Borromeo fond&ograve; e riform&ograve;,
        affidandone il governo prima ai Gesuiti, poi agli Oblati); un clero seguito
        e stimolato dalla gerarchia (furono convocati in pochi anni sei concilii
        provinciali e undici sinodi diocesani, numerose e regolari diventarono
        le visite pastorali); un clero avviato a severi e impegnati modelli di
        vita sacerdotale, quali la Congregazione degli Oblati, fondata da Carlo,
        veniva proponendo. Di qui l'importanza attribuita alle parrocchie, intese
        come strutture di inquadramento e centri primari della vita religiosa
        dei fedeli, chiamate ora a porsi anche come referenti delle confraternite
        e di quelle varie pratiche e istituzioni devozionali e assistenziali che
        pi&ugrave; liberamente e disordinatamente si erano sviluppate in passato.
        I decreti, le lettere circolari, le istruzioni e i regolamenti su queste
        differenti materie, diffusi attravesro la stampa, raccolti in volumetti,
        furono compresi infine nella silloge degli &quot;Acta Ecclesiae Mediolanensis&quot;,
        che conobbero una straordinaria diffusione, ben oltre i confini della
        diocesi.<br>
        Fu un'azione di governo intensa e sistematica, sostenuta dal prestigio
        che a Carlo derivava da uno stile di vita estremamente austero, dalla
        fama che in tutta la cristianit&agrave; si spargeva della Chiesa milanese
        come modello della nuova Chiesa riformata. Una riforma che egli voleva
        si estendesse alla totalit&agrave; dell'individuo e a tutti gli aspetti
        del suo essere e delle sue attività, dalla famiglia ai comportamenti
        quotidiani, alla vita politica. &quot;Ha tribolato i principi, i cittadini,
        i plebei, i preti, le monache, e vivi e morti&#133;&quot; scriveva un
        suo biografo, mettendo l'accento sulla severit&agrave; e sull'ampiezza
        degli interventi dell'arcivescovo. In effetti un'azione di riforma cos&igrave;
        energica e nello stesso tempo cos&igrave; vasta e complessa non poteva
        non provocare diffidenze e resistenze, soprattutto quando veniva a turbare
        pratiche e consuetudini consolidate e metteva in discussione privilegi
        da tempo goduti. Scontenti e tensioni si manifestarono all'interno dello
        stesso mondo del clero, soprattutto quell'alto clero che era legato e
        protetto da tradizionali intrecci di parentela e di solidariet&agrave;
        con l'&eacute;lite nobiliare e con la ricca borghesia cittadina. Resistenze
        opposero anche le confraternite laicali, che Carlo voleva riportare a
        modelli pi&ugrave; disciplinati, i rettori degli ospedali, le opere pie.
        Episodi clamorosi furono il rifiuto che i canonici di Santa Maria della
        Scala, di nomina regia, opposero al diritto di visita dell'arcivescovo
        (agosto 1569), e, pochi mesi dopo la congiura ordita dagli Umiliati, sfociata
        nell'attentato a colpi di archibugio, da cui Carlo usc&igrave; miracolosamente
        illeso, il 26 ottobre.<br>
        Ancora pi&ugrave; gravemente l'azione del Borromeo metteva in discussione
        il tradizionale equilibrio che nella vita ecclesiastica milanese si era
        stabilito fra il clero e la gerarchia da un lato e il laicato e l'autorit&agrave;
        politica dall'altro, e ci&ograve; a causa della rivendicazione di prerogative
        che erano state di competenza dell'autorit&agrave; civile. lo scontro
        fu particolarmente aspro con il re di Spagna Filippo II, il quale per
        parte sua, in quanto &quot;re cattolico&quot;, rivendicava il compito
        di difendere la Chiesa e l'ortodossia, e di orientare e promuovere egli
        stesso la vita religiosa, le istituzioni ecclesiastiche dei suoi Stati.
        il primo ventennio di governo di Carlo Borromeo fu in effetti caratterizzato
        da scontri continui con i governatori spagnoli che via via si succedettero,
        in particolare con Luis Requesens e Antonio Ayamonte. Gi&agrave; nel 1563
        Filippo II aveva tentato di introdurre a Milano l'Inquisizione &quot;all'uso
        di Spagna&quot;, che gli avrebbe fornito un forte strumento di controllo
        su tutti i ceti sociali, e ne era sorta un'opposizione vivace, condivisa
        da tutta la cittadinanza, e dallo stesso pontefice. Rest&ograve; a lungo
        motivo di contrasto la rivendicazione da parte del bargello dell'arcivescovo
        (la &quot;milizia arcivescovile&quot;) di compiere arresti (1567 e seguenti).
        La pubblicazione solenne e severa, nel1568, della bolla &quot;In coena
        domini&quot; con l'intimazione della scomunica per i disobbedienti ebbe
        uno strascico di proteste e di accuse di abuso d'autorit&agrave;. Controversie
        sorsero numerose anche sulla provvista dei benefici ecclesiastici. la
        situazione pot&egrave; sboccarsi solo dopo il 1580, in seguito alla missione
        di un inviato dell'arcivescovo direttamente alla corte di Filippo II,
        che port&ograve; a un accantonamento dei principali motivi di attrito
        e apr&igrave; una fase di convivenza pi&ugrave; pacifica. Nel 1583 fu
        nominato governatore il duca di Terranova, con la commissione di essere
        al contempo ministro del re e dell'arcivescovo; e torn&ograve; finalmente
        la &quot;concordia jurisdicional&quot;. ma fu sempre una pace armata.<br>
        Fra resistenze e contrasti, l'azione di San Carlo veniva imprimendo una
        forte influenza sulla vita cittadina. Gi&agrave; nel 1567 Pietro Galesini,
        uomo di fiducia dell'arcivescovo, poteva constatare che &quot;dopo che
        Vossignoria illustrissima &egrave; in Milano, si vendono tanti libri di
        theologia, spirituali et concili di Trento cha e pena (i librai) possono
        supplire; (&#133;) et dove prima non si vendevano se non libri volgari,
        di romanzi ed altre vanit&agrave;, hora non si vendono se non libri de
        santi padri, dottori della Chiesa, Bibie, catechismi, dottrine christiane,
        concilii di Trento, Somme et libri spirituali&quot;. Negli anni della
        peste anche la fisionomia esteriore della citt&agrave; era mutata. Il
        paesaggio urbano si era trasformato in una sorte di grande scenografia
        sacra, suscitatrice di un'incessante preghiera collettiva e capace di
        ammonire gli scampati con la semplice imponenza e la distribuzione capillare
        dei suoi segni di devozione, fuori dalle chiese e dai recinti dei conventi:
        con l'erezione delle croci, &quot;rimaste a lungo a caratterizzare il
        volto dell'arredo urbano, presso gli altari provvisori allestiti durante
        l'epidemia nelle piazze e negli incroci principali della citt&agrave;&quot;
        (Zardin, 1993). Secondo uno dei suoi primi biografi, Carlo Bascap&egrave;,
        si poteva rilevare nella citt&agrave; un &quot;progresso in modo meraviglioso
        nei costumi cristiani&quot;, una maggiore moralit&agrave; pubblica, anche
        nell'amministrazione, una buona disposizione di tutti i ceti sociali (e
        del popolo in particolare, pi&ugrave; che della nobilt&agrave;, nonostante
        il favore che il Borromeo le aveva concesso).<br>
        E altrettanto forte fu l'impronta di San Carlo sulla vita artistica ambrosiana.
        Non solo egli continu&ograve; l'opera di promozione e di stimolo avviata
        da Pio IV Medici, ma, ancora una volta, volle applicare le nuove disposizioni
        che in materia di edilizia religiosa aveva varato il Concilio di Trento.
        Scrisse nel 1577 un testo di &quot;Instructiones fabricae et suppellectilis
        ecclesiasticae&quot;; nelle visite pastorali prendeva in esame lo stato
        degli edifici e, facendosi sovente accompagnare da un architetto, indicava
        le modifiche da apportare; egli stesso, affidandosi prevalentemente a
        Pellegrino Tibaldi, volle sovrintendere alla realizzazione di diversi
        progetti. ma, pi&ugrave; in generale, l'influenza multiforme che egli
        seppe esercitare sul sentimento religioso e sui modi di vita della societ&agrave;
        milanese del suo tempo si estese anche alle diverse forme della produzione
        artistica e confer&igrave; loro una riconoscibile fisionomia</font><font face="Verdana, Arial, Helvetica, sans-serif">.<br>
        <br>
        </font>
      </font></td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><strong><small><font face="Verdana, Arial, Helvetica, sans-serif" size="2"><br>
        indice<br>
        </font></small></strong><font face="Verdana"><a

    href="chittolini1.html" style="color: rgb(0,0,255)"><font color="#0000FF"><small><font face="Verdana, Arial, Helvetica, sans-serif" size="1"><br>
        gli ultimi decenni del</font></small><font face="Verdana, Arial, Helvetica, sans-serif" size="1"><br>
        <small>dominio sforzesco</small></font></font></a><br>
        <br>
        </font><font color="#0000FF" face="Verdana"><a href="chittolini2.html" target="_top"

    style="color: rgb(0,0,255)"><small><font face="Verdana, Arial, Helvetica, sans-serif" size="1">l'alternarsi
        delle</font></small><font face="Verdana, Arial, Helvetica, sans-serif" size="1"><br>
        <small>dominazioni nei primi</small><br>
        <small>decenni del Cinquecento</small></font></a></font><font face="Verdana"><br>
        <br>
        <small><font face="Verdana, Arial, Helvetica, sans-serif" size="1"><a href="chittolini3.html">Milano
        nell'orbita spagnola</a></font></small><br>
        <br>
        <small><font face="Verdana, Arial, Helvetica, sans-serif" size="1"><a href="chittolini4.html">la
        Chiesa e la religione</a></font></small></font></p>
      <p><br>
        <br>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%">
      <p><small><font face="Verdana, Arial, Helvetica, sans-serif" size="1">da
        &quot;Pittura a Milano, Rinascimento e Manierismo&quot; 1998, Cariplo,
        Milano - Ed. Arti Grafiche Amilcare Pizzi</font></small></p>
    </td>
    <td width="22%" align="left" valign="top">
      <hr noshade size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet�
  dell'<a href="../index.html"

style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

