<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 19</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style></head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"

    alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font

    face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&nbsp;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p ALIGN="JUSTIFY"><font face="Verdana, Arial, Helvetica, sans-serif" size="1"><b>Passaggi
              di Carlo Magno.</b><br>
              Con l'avanzata oltre il Panaro sembra che i Longobardi stiano per
              concludere vittoriosamente la secolare lotta contro i Bizantini;
              si inizia invece un ciclo di vicende che condurr&agrave; alla rovina
              il loro regno, destinato a cadere nel 774 sotto Carlo magno. Effettuata
              la conquista il re franco, la cui politica era fondata sull'intesa
              col papa, torn&ograve; spesso in Italia e spesso scese fino a Roma.
              Troppo poco si sa dei suoi itinerari per precisare se e quando in
              queste occasioni egli abbia percorso tutta la via Emilia, ma certo
              il grande sovrano che domin&ograve; non solo il suo secolo, ma tutto
              il Medioevo, affascinando attraverso la storia e la leggenda innumerevoli
              generazioni, fu tra coloro che batterono la via maestra da Piacenza
              a Bologna e sostarono nelle principali localit&agrave; da essa toccate.<br>
              La presenza di Carlo &egrave; documentata a Parma durante il viaggio
              a Roma per la incoronazione dei figli (781): in quella citt&agrave;
              Carlo incontr&ograve; il dotto Alcuino che da Roma tornava e lo
              invit&ograve; a stabilirsi presso di s&eacute;, acquistando cos&igrave;
              un impareggiabile &quot;precettore&quot; e consigliere, l'anima
              del movimento culturale che irraggi&ograve; dalla corte di Aquisgrana.
              A Bologna Carlo sicuramente sost&ograve;, durante un viaggio a Roma,
              nel 786; e ancora nell'801, ritornando dalla memorabile incoronazione
              imperiale che lo aveva consacrato capo dell'Occidente cristiano.
              Molto meno sicuro &egrave; il suo passaggio sulla strada Milano-Piacenza:
              venne certo una volta a Milano dopo essere stato a Roma, ma probabilmente
              toccando prima Pavia.<br>
              Sotto Carlo e sotto i suoi successori il territorio tra Milano,
              Piacenza e Bologna rientrava in un'unica sovranit&agrave;, eccettuata
              Bologna stessa che concessa dai re franchi al papa ebbe una condizione
              giuridica assai particolare, ma che venne sempre pi&ugrave; accostandosi
              all'Impero con un'evoluzione che era ormai completa nel secolo X.
              Alle comunicazioni lungo la principale direttrice, segnata dalle
              due grandi strade di origine romana, non si oppongono pi&ugrave;
              ostacoli di frontiere. L condizioni dell'Italia superiore nei secoli
              IX e X non sono tuttavia tali da far supporre un'attivit&agrave;
              particolarmente intensa su queste vie, specie di viaggiatori che
              vadano dall'un estremo all'altro: il sistema feudale istituito dai
              Carolingi tendeva a immobilizzare la vita nell'ambito del castello
              e a limitare il numero di coloro che avevano interesse e possibilit&agrave;
              di compiere spostamenti rilevanti.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../index.html"

style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

