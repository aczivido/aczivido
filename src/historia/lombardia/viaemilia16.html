<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 16</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style></head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"

    alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font

    face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&nbsp;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p ALIGN="JUSTIFY"><font face="Verdana, Arial, Helvetica, sans-serif" size="1"><b>Episodi
              della guerra gotica sulla Milano-Bologna.</b><br>
              Con la morte di Teodorico (526) si apre per l'Italia un nuovo periodo
              di travaglio; le debolezze e gli errori dei successori di lui facilitarono
              l'intervento dell'imperatore di Bisanzio, Giustiniano, che ambiva
              a riconquistare la Penisola. Ma iniziata l'occupazione ai Bizantini
              non bastarono le forze per condurla a termine n&eacute; i Goti seppero
              ricacciare l'invasore, per cui la guerra dur&ograve; quasi 20 anni
              desolando l'Italia tutta e provocando in particolare la rovina di
              Milano. Gli avvenimenti che condussero a quest'ultima catastrofe
              interessarono anche la storia della via che da Milano raggiungeva
              Piacenza, e della via Emilia.<br>
              Il generale di Giustiniano, Belisario, occup&ograve; Roma nel 536.
              Un anno dopo lo raggiunsero il vescovo dazio e altri notabili accorsi,
              durante una tregua, da Milano e lo pregarono di inviare nella loro
              citt&agrave; un piccolo presidio, ch&egrave; essa e la &quot;Liguria&quot;
              sarebbero passate ai Bizantini. Cos&igrave; verso la fine dell'inverno
              (anno 538) un corpo di 1000 uomini concesso da Belisario sbarc&ograve;
              a Genova, giunse senza impedimenti gravi a Milano e se ne impadron&igrave;.
              Subito i Goti accorrono in forze e la citt&agrave; si trova, impreparata,
              di fronte ad un assedio.<br>
              Belisario arrivato intanto nell'Emilia manda in soccorso forze non
              modeste sotto Uliari e Martino, ma &quot;coloro giunti al fiume
              Po distante un giorno da Milano col&agrave; si fermarono ponendovi
              accampamento ed assai tempo ivi stettero tenendo consiglio circa
              il passaggio del fiume&quot;. Quando ci&ograve; si seppe a Milano,
              fu mandato a sollecitare pressantemente l'aiuto &quot;un romano
              di nome Paolo. Costui di nascosto dei nemici giunse alla riva del
              Po. Non trovando al momento alcun navicello si spogli&ograve; ed
              a nuoto, con grande periglio suo, travers&ograve; il fiume&quot;.
              Si rec&ograve; quindi al campo romano. Probabilmente il luogo non
              era lontano dal traghetto del Po sulla via Milano-Piacenza. Il coraggioso
              Paolo, che all'andata e al ritorno viaggi&ograve; in parte di notte,
              dovette seguire di massima la Milano-Piacenza, come gli Imperiali
              &egrave; ragionevole che abbiano percorso tutta la via Emilia. Ma
              il Po e l'insipienza bizantina impedirono che quel collegamento,
              a cui da tanti secoli le due strade servivano, si effettuasse una
              volta di pi&ugrave; e che una marcia incominciata sull'Emilia, probabilmente
              da Bologna a Piacenza, continuasse sulla &quot;strada romana&quot;,
              attraverso &quot;Laus&quot; fino a Milano.<br>
              Inutilmente si lev&ograve; la voce di Paolo, l'ultima voce di Milano
              romana. Uliari e Martino non si mossero. Il mancato congiungimento
              dei Romani di Giustiniano con i Romani di Milano segn&ograve; il
              destino della citt&agrave; padana: i Goti la presero e insieme ai
              Borgognoni vi fecero terribile strage.<br>
              Il temporaneo annientamento di Milano si riflett&egrave; certo gravemente
              sul traffico e sulle condizioni della strada che da essa menava
              a Piacenza. Intanto anche l'Emilia era battuta dai due eserciti
              che vi si azzuffavano e la danneggiavano ripetutamente nelle alterne
              vicende della lotta.<br>
              Finalmente nel 553, terminato il conflitto con la vittoria di Giustiniano,
              queste strade, trovandosi a correre ancora entro un medesimo stato
              pacificato, potevano riprendere la funzione di collegamento che
              avevano esercitato per secoli. Ma si doveva subito verificare un
              fatto che avrebbe creato ben pi&ugrave; permanenti interruzioni.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../index.html"

style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

