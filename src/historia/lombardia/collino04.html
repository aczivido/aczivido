<html>
<head>
<meta name="GENERATOR" content="Microsoft FrontPage 3.0">
<title>Collino Luigi - l'Abbazia di Morimondo 4</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style></head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"

    alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font

    face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&nbsp;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">L'Abbazia
        di Morimondo</font><br>
        <font face="Verdana, Arial, Helvetica, sans-serif" size="1">di Luigi Collino</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        <b>L'interno della chiesa</b><br>
        &quot;Anno Domini MCCLXXXXVI completa fuit Ecclesia tempore Michelis abbatis,
        qua primitus MCLXXXII fuit fondata in Domino&quot;. Questa iscrizione
        impressa sull'architrave della porta pone negli anni fra il 1182 e il
        1296 i lavori di costruzione della chiesa di Morimondo. Essa, ripetiamo,
        tanto all'interno, come gi&agrave; all'esterno si presenta come un notevole
        esempio di quello stile tardo-romanico o di transizione, che appunto in
        quegli anni si afferm&ograve; in Italia; si infatti il gotico si manifesta
        qua e l&agrave; con le sue caratteristiche, si tratta veramente di quel
        gotico primitivo, o stile severo, il cui fiorire &egrave; posto fra il
        1227 e il 1300 circa; prima cio&egrave; del vero gotico fiorente, o stile
        ricco, di cui non si trovano spunti od accenni nella chiesa di Morimondo.<br>
        L'interno del tempio &egrave; a tre navate ad archi acuti e campi di volta
        a crociera. I pilastri, come in altre chiese lombarde, sono a guisa di
        massicce colonne rotonde od ottagonali costruite in mattoni e ricoperte
        di intonaco; ma probabilmente in origine le colonne erano polistili, assai
        pi&ugrave; leggere, e rivelavano meglio i capitelli a cubo di gusto bizantino,
        che ancora del resto si vedono nei pilastri a muro della prima e dell'ultima
        arcata.<br>
        Di strabalzo, nella navata centrale, escono i pilastri per sostenere gli
        ampi archi a leggero sesto acuto, ed han perdute le belle nervature a
        fascio che forse in origine li abbellivano; invece, per fortuna, nella
        minor navata, gli archi partono dalle colonne con giuste proporzioni e
        con normale ed elegante svolgimento di forme.<br>
        Poderosi sono gli archi longitudinali e trasversali che rinserrano le
        volte a vela abbellite da nervature, non quadrate come a Sant'Ambrogio
        di Milano, ma bens&igrave; rotonde, quasi a rivelare l'epoca di costruzione,
        cio&egrave; il secolo XIII: ci&ograve; si accorda d'altronde perfettamente
        alla tendenza all'acuto visibile ormai nel profilo degli archi di sostegno.
        Qua e l&agrave; appaiono ancora invece, pieni di grazia, alcuni bei capitelli,
        di schietta arte lombarda, con fregi e testine.<br>
        L'interno della chiesa di Morimondo ci richiama cos&igrave;, come gi&agrave;
        si &egrave; detto, allo stile di transizione coi molti suoi contrasti;
        ci fa pensare al prevalere del rito latino su quello ambrosiano assai
        pi&ugrave; vetusto, ed infine ci ricorda le chiese consorelle, e cio&egrave;
        pure cistercensi, dell'Abbazia di Chiaravalle e di quella di Staffarda.<br>
        Vasto &egrave; il tempio, ma intonato a severa semplicit&agrave; monastica;
        il quadrato centrale della navata trasversale, secondo una curiosa tendenza
        spesso riscontrata nelle chiese romanico-lombarde, &egrave; dal lato settentrionale
        dissimetrico per l'apertura della finestra circolare e della porticina
        comunicante col cimitero dei monaci; simmetriche invece e goticamente
        acute sono le tre finestre dell'abside.<br>
        Oltre alle pitture, sono ancora esistenti o scomparse, e di cui parleremo
        a parte in seguito, sono da notare nell'interno della chiesa di Morimondo
        tre altari, assai modesti e privi di pregio storico o artistico: quello
        maggiore, adorno di bei marmi, risale ad esempio all'anno 1704, come risulta
        da una piccola lapide posta a tergo, e fu fatto fabbricare dall'abate
        Lorenzo Citerni. Una bella cancellata di bronzo ne divide il sacrario
        dalla navata minore; all'altar maggiore sovrasta un mediocre baldacchino
        di gusto assai discutibile.<br>
        Bella invece &egrave; la pila dell'acqua santa, ampia vasca circolare
        in pietra di Saltrio con teste e rosoni decorativi, che rivelano l'arte
        primitiva e rozza dei marmorari del Trecento. Al centro della vasca si
        alza una statua della Madonna, cinta da corona e sostenente fra le braccia
        il bambino Ges&ugrave;. La si giudica appartenente alla scuola di Giovanni
        ed Andrea Pisano, o meglio ancora allo scalpello di Giovanni di Balduccio
        da Pisa, che lavor&ograve; anche in Milano all'Arca di San Pietro Martire,
        nella chiesa di S.Ustorgio. Certo questa Madonnina ha tutta la grazia
        soave della scultura cosidetta gotica per l'affinit&agrave; sua con la
        rotonda plastica francese. Sostengono la vasca e la statua quattro colonnine
        agili appoggiate su uno zoccolo quadrangolare.<br>
        Null'altro rimane dei secoli anteriori al Rinascimento, che d'altronde
        ha lasciato esso pure qualche traccia non disprezzabile. Una lapide ora
        scomparsa, ma ricordata dal Puccinelli ricorda un restauro della chiesa
        di Morimondo, effettuatosi nell'anno 1491, essendo papa Innocenzo VIII.
        Proprio allora, ad esempio, fu aperta quella porta rettangolare che conduce
        alla sagrestia dalla navata destra, e le cui sagome e membrature in terra
        cotta, nonch&eacute; il fregio a palmette e delfini, sono del pi&ugrave;
        puro Rinascimento.<br>
        Per ragioni di compiutezza ricordiamo ancora, addossato alla parete sinistra,
        un bassorilievo sepolcrale che ricorda Stefano Luini, sapiente nella ragione
        civile e politica. Fu fatto collocare col&agrave; nel 1844 da certa Marietta
        Germani Dell'Acqua, e d &egrave; opera non disprezzabile dello scultore
        Benedetto Cacciatori di massa. Nessuna importanza ha il battistero della
        chiesa ora parrocchiale come neppure merita particolare ricordo un Cristo
        crocefisso con lunghi capelli, opera forse del Cinquecento. Piuttosto
        risale al I secolo avanti Cristo una lapide a lettere capitali murata
        presso la porta che conduce al chiostro, la quale ricorda un Lucio Gallio
        Varo della trib&ugrave; Ufentina, veterano della tredicesima legione Gemina.<br>
        Con questo ricordo romano di un ignoto legionario che venne forse sepolto
        nell'antica corte o borgo di Colonago e la cui lapide fu pietosamente
        conservata dai primi monaci cistercensi di Morimondo, pare affermarsi
        viemmeglio la vetusta anzianit&agrave; della chiesa, la cui severa linea
        architettonica tanto conserva del migliore stile romanico di Lombardia.<br>
        <br>
        </font></p>
    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="2"><br>
        <b>indice</b></font><br><font face="Verdana, Arial, Helvetica, sans-serif" size="1"><br>
        <a href="collino.html">introduzione</a><br>
        <br>
        <a href="collino01.html"><font color="#0000FF">i cistercensi e le origini
        di Morimondo</font></a><br>
        <br>
        <a href="collino02.html"><font color="#0000FF">la storia dell'Abbazia</font></a><br>
        <br>
        <a href="collino03.html"><font color="#0000FF">il convento e l'esterno
        della chiesa</font></a><br>
        <br>
        <a href="collino04.html"><font color="#0000FF">l'interno della chiesa</font></a><br>
        <br>
        <a href="collino05.html"><font color="#0000FF">il coro</font></a><br>
        <br>
        <a href="collino06.html"><font color="#0000FF">pitture</font></a><br>
        <br>
        <a href="collino07.html"><font color="#0000FF">importanza di Morimondo
        nell'arte e nella storia</font></a></font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="58%">
      <p><small><font face="Verdana, Arial, Helvetica, sans-serif" size="1">da
        &quot;Italia Sacra&quot;, II vol., sac. Alessandro Tamborini, Milano,
        2 febbraio1928</font></small></p>
    </td>
    <td width="42%" align="left" valign="top">
      <hr noshade size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../index.html"

style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

