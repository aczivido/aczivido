<html>
<head>
<meta name="GENERATOR" content="Microsoft FrontPage 3.0">
<title>Idillio Pozzi - Le &quot;clausole di Gallarate&quot; e la battaglia di Marignano</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style></head>
<body bgcolor="#FFFFFF">
<tr>
  <td></td>
</tr></table>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="2" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Idillio
        Pozzi</font><font face="Verdana, Arial, Helvetica, sans-serif" size="1" color="#800000"><br>
        <b>Le &quot;clausole di Gallarate&quot; e la<br>battaglia di Marignano</b><br>
        manoscritto</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1">Dopo l'incorporazione
        della Leventina sotto la sovranit&agrave; della Confederazione, avvenuta
        nel 1439, il Cantone di Uri promosse azioni militari, combinate con ambascerie,
        per raggruppare le popolazioni del Ticino in una coalizione contro gli
        Sforza: lo scontro avvenne a Castiglione Olona nell'estate del 1449 con
        grave sconfitta degli Urani ed alleati con conseguente riaffermazione
        della fortezza di Bellinzona a controllo dei passi alpini.<br>
        Ciononostante, i Confederati e gli Sforza ritennero opportuno migliorare
        le relazioni con un Trattato d'amicizia concluso da Galeazzo nel 1467
        e rinnovato nel 1477 nonostante il timore della &quot;perfidia milanese&quot;.
        La variet&agrave; di esperienze vissute su vari fronti europei in questa
        parte di secolo e con certezza del proprio valore militare, tempr&ograve;
        il coraggio e lo spirito decisionale dei Confederati che tra il 1469 e
        il 1536 furono tra i protagonisti della scena europea e delle &quot;guerre
        d'Italia&quot;: nel novembre 1478, l'anno successivo del rinnovo del Trattato
        d'amicizia, gli Urani, disinvolti, lanciavano 10.000 uomini alla conquista
        di Bellinzona il cui assedio veniva tolto con l'arrivo di rinforzi da
        Milano poi sconfitti nella confusa battaglia di Giornico il 28 dicembre.<br>
        Le mire di Carlo VIII e Luigi XII sull'Italia, coinvolsero mercenari svizzeri
        in entrambi i fronti Francese e Milanese, a Novara nel 1495 e ancora il
        6 aprile 1500 col rifiuto di combattersi; la prima volta fu consentito
        a Carlo VIII di ritirarsi indenne, mentre la seconda Ludovico il Moro
        fu tradito dall'Urano Turmann e tradotto prigioniero in Francia dove mor&igrave;.
        I successi lombardi di Luigi XII rafforzarono il reclamo svizzero delle
        promesse inappagate dal 1495 nella somma di 300.000 scudi, e l'inadempienza
        francese giustific&ograve; Uri, Schwytz e Nitwald al saccheggio di Lugano
        e Locarno nell'estate del 1501 e febbraio 1503 con puntate a Varese ed
        Arona il cui Trattato dell'11 aprile 1503 sanciva la propriet&agrave;
        di Bellinzona, Biasca e Riviera alla Confederazione unitamente alla somma
        di 40.000 sterline.<br>
        Con l'assestamento di Luigi XII a Milano con mire sul Regno di Napoli
        che pretendeva come gi&agrave; Carlo VIII, i mercenari svizzeri continuarono
        ad affluire ma lasciando le loro vite a migliaia nell'avventurosa impresa
        verso sud, dominata da Ferdinando Re d'Aragona; per le sole campagne d'Italia
        al servizio straniero si fanno risalire a 30.000, ossia il sei per cento
        della popolazione maschile svizzera. La Dieta cerc&ograve; di accentrare
        la politica estera ed il controllo del mercenariato, ma senza successo:
        nell'aprile 1507, al servizio di Luigi XII, gli Elvetici massacrarono
        i Genovesi sollevatisi contro i Francesi.<br>
        Papa Giulio II, succeduto ad Alessandro VI, intravide l'unit&agrave; del
        Genio politico Italiano a vantaggio del Papato e beneficio per l'Europa
        incontrando il sostegno del Vescovo di Sion Mathieu Schiner che vedeva
        la presenza Francese il Lombardia come una persistente minaccia per i
        Cantoni Elvetici. Dopo la sconfitta di Venezia (che rifiutava la consegna
        della Romagna al Papa) inflitta dalla Lega di Cambrai nel maggio 1509
        ad Agnadello, Giulio II si gir&ograve; contro i Francesi mentre Schiner
        convinceva la Dieta a concedere al Papa il reclutamento di un contingente
        stabile di 6.000 mercenari per la protezione della Santa Sede. La prima
        azione contro i Francesi si attu&ograve; con una spedizione contro il
        Duca di Ferrara che ne godeva la protezione; tuttavia, scesi troppo tardi
        gli Svizzeri per causa di interventi diplomatici dissuasivi Francesi ed
        Austriaci, giunti a Chiasso nell'estate del 1510 fecero dietro-front scatenando
        l'ira di Giulio II che rifiut&ograve; ogni pagamento. Peraltro, le azioni
        convincenti di Schiner, che indicava l'arroganza di Luigi XII dopo la
        vittoria sui Veneziani e Spagnoli a Ravenna nell'aprile 1512 e la pretesa
        di convocare un Concilio a Pisa al fine di deporre Giulio II e riformare
        la Chiesa, generarono inquietudine tanto che la Dieta invi&ograve; una
        spedizione di milizie confederate forte di diciottomila soldati che unendosi
        ai Veneziani a Villafranca il 1 giugno 1512 fecero subito capitolare Cremona
        e Pavia, occupando Milano dopo che la popolazione, ribellatasi, aveva
        cacciato i Francesi che ripassavano le Alpi.<br>
        Il successo dava agli Elvetici il titolo di &quot;difensori della libert&agrave;
        della Chiesa&quot; e di tanto traevano profitto per incorporarsi la valle
        di Antigorio e Domodossola, il Ticino tra Bellinzona e Chiasso con Lugano,
        Mendrisio e Balerna; la Valtellina con Bormio e Chiavenna. Massimiliano
        Sforza, figlio di Ludovico il Moro, veniva instaurato alla testa del Ducato
        che diventava Protettorato della Confederazione con compensazioni e benefici
        ed estensione del possesso svizzero sulla Signoria di Locarno, le valli
        Maggia e Verzasca.<br>
        Alla morte di Giulio II e Luigi XII succedevano Leone X, un Medici, e
        Francesco I ansioso di vendicare il suo predecessore riprendendo il Milanese
        controllato dai Confederati in maniera maldestra: la mancanza di una politica
        estera coerente, le difficili relazioni coi Principati confinanti, l'inesperienza
        a gestire un potere centralizzato e complesso, odiati dai Lombardi per
        causa delle esose esazioni fiscali, si sentivano disorientati e meno propensi
        a sostenere Massimiliano Sforza.<br>
        Francesco I si assicurava alleanze e neutralit&agrave; delle Potenze Europee,
        godeva poi del ritorno di Genova in campo Francese e, fatto importante,
        l'alleanza della potente Venezia. Gli Svizzeri, ben installati nel Milanese,
        fruivano di posizioni strategiche di difesa e la Dieta provvedeva all'invio
        di nuovi contingenti in Piemonte sui colli di Susa e Pinerolo da cui abitualmente
        i Francesi scendevano a valle. All'imminenza della discesa in Italia nell'estate
        del 1515, gli Svizzeri si posizionavano, per il previsto scontro, sul
        Moncenisio e sul Monginevro ma con grande sorpresa, il Re, forte anche
        di ventimila Lanzichenecchi Tedeschi, irrompeva dal marchesato di Saluzzo,
        a sud, obbligando gli Svizzeri a retrocedere a Vercelli per non essere
        accerchiati, perdendo d'un sol colpo i vantaggi strategici.<br>
        A questo punto Francesco I prospettava agli Svizzeri dei compensi in cambio
        dell'abbandono del Ducato ma l'insorgere di divergenze fra gli interlocutori,
        convinsero i contingenti di Berna, Friburgo, Soleure e Bienne a ritornare
        ai loro casolari lasciando Arona verso Domodossola mentre i Cantoni di
        centro ed est, con il Vallese, Basilea e Sciaffusa, ansiosi di mantenere
        il possesso delle terre conquistate dopo sforzi secolari, si ritirarono
        a Varese, sulla via del Gottardo.<br>
        Per quanto la parte occidentale del Ducato fosse nelle mani dei Francesi,
        la Dieta invi&ograve; un rinforza i settemila uomini portando il corpo
        di spedizione Svizzero a trentamila nella piana del Po. Il cardinale Schiner
        si recava a Piacenza da dove sollecitava rinforzi Papali e Spagnoli mentre
        il contingente di Varese si trasferiva a Monza. Gli Svizzeri si ritrovarono
        soli, scoraggiati e privi di sussistenza in un paese spogliato dalle esazioni
        prima e dal saccheggio dopo: posizionatisi a Milano invece che a ridosso
        delle Alpi, ossia in una posizione tattica pi&ugrave; confacente alla
        loro abilit&agrave; di manovra, percepivano ora il pericolo di una battaglia
        aperta in pianura.<br>
        L'8 settembre 1515, a Gallarate, i Plenipotenziari Confederati ricevevano
        le clausole di scambio di Francesco I per l'abbandono del Ducato: rispetto
        e pagamento di quanto stipulato nel precedente Trattato di Digione; pagamento
        di 700.000 ducati, equivalenti a due tonnellate e mezzo d'oro; possesso
        di Bellinzona con la valle del Ticino; salvaguardia dell'onore svizzero
        per l'abbandono di Massimiliano Sforza con l'investitura del Ducato di
        Nemours. Uri, Schwytz e Glaris, tormentati dalla perdita di territori
        ambiti per secoli e i cui soldati, a Monza, arringati da Zwingli erano
        determinati alla battaglia, rigettarono le proposte giudicate vergognose
        e di tradimento.<br>
        Alle aperture di Gallarate che consentivano al Re di impossessarsi della
        Lombardia senza colpo ferire, Mathieu Schiner proponeva di trincerarsi
        a Milano, avvenuto il 10 settembre col consenso della maggioranza dei
        rappresentanti cantonali, dove poter proseguire il negoziato per ulteriori
        concessioni. In realt&agrave;, Schiner che era contrario all'accordo di
        Gallarate, voleva risolutamente una soluzione militare contro Francesco
        I che si era piazzato a 12 km a sud di Milano, presso Melegnano, da dove
        poteva ostacolare il congiungimento di eventuali rinforzi Spagnoli e Papali
        coi Confederati. A chi, dunque, l'iniziativa per la Battaglia?<br>
        Il pericolo di una nuova scissione per causa dell'ordine ricevuto dai
        contingenti di Zurigo e Zug dai loro rispettivi governi cantonali di non
        opporsi ad onorevoli compromessi e quindi di ritirarsi, spinse Schiner
        a giocare il tutto per tutti ricorrendo allo stratagemma: fece correre
        la voce che elementi svizzeri di avanscoperta erano stati attaccati, alle
        porte di Milano, da avanguardie dell'armata francese in marcia: la falsa
        notizia convinse tutti, Zurighesi e Zughesi compresi, a scendere subito
        in campo contro il nemico.<br>
        Nonostante il successivo accertamento falso delle notizie sulle avanguardie,
        non era pi&ugrave; possibile retrocedere ed il 13 e 14 settembre 1515
        fu combattuta una feroce battaglia che oppose 25.000 Svizzeri a 30.000
        Francesi. Le virt&ugrave; della fanteria svizzera non potevano pi&ugrave;
        reggere il confronto con la modernit&agrave; dei Francesi i cui cannoni
        e archibugi seminavano vuoti di morte poi allargati dalla carneficina
        della cavalleria dimostratasi come vera &quot;force de frappe&quot;: artiglieria
        e cavalleria ridimensionarono quella fanteria che era considerata la migliore
        del mondo ad espressione complementare, segnando cos&igrave; la fine del
        primato militare svizzero in Europa.<br>
        Zwingli, il futuro Riformatore di Zurigo che assistette come cappellano
        alla carneficina di dodicimila connazionali, rientrato in patria denunci&ograve;
        con sermoni infuocati le morti crudeli dei giovani svizzeri per guerre
        straniere. Un progetto di pace ed alleanza coi Francesi, faceva riprendere,
        il 7 novembre a Ginevra, le clausole di Gallarate diventate definitive
        nel Trattato di &quot;pace perpetua&quot; di Friburgo del 29 settembre
        1516: riconoscimento del possesso di Bellinzona, Locarno e la Maggia,
        Lugano e Mendrisio (ossia il Ticino odierno) la Valtellina con Bormio
        e Chiavenna, Luino e Domodossola venivano escluse.<br>
        Marignano segn&ograve; per gli Svizzeri una grande svolta: le sfortunate
        esperienze esterne edificarono la Confederazione verso il centro solidificandola;
        le forze guerriere si trasformarono nell'ingegno artigianale e nell'intraprendenza
        mercantile; la Riforma attecchiva come virt&ugrave; individuale e solidariet&agrave;
        sociale quali strumenti morali moderni per la costruzione di una Nazione
        Confederata che ha espresso una democrazia ordinata, efficiente e di alta
        Civilt&agrave; Europea.<br>
        Alla Citt&agrave; di Gallarate rimane il rammarico della mancata accettazione
        delle clausole di cui porta il nome e la delusione del rinvio a Friburgo,
        accettazione che avrebbe salvato anche diecimila vittime del campo Francese
        oltre che una vita diversa per Zwingli, poi morto tragicamente. Le circostanze
        giocano ruoli determinanti e cambiano il corso della Storia.</font></p>
      </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><b><a href="battaglialibri.html">
        indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" WIDTH="61" HEIGHT="95" border="0"></a><br>
  <font size="1" face="Verdana, Arial, Helvetica, sans-serif">sito di propriet�
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></p>
</body>
</html>
