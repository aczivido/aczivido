<html>
<head>
<meta name="GENERATOR" content="Microsoft FrontPage 3.0">
<title>Arnold Esch - I mercenari svizzeri in Italia</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style></head>
<body bgcolor="#FFFFFF">
<tr>
  <td></td>
</tr></table>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="2" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Arnold
        Esch </font><font face="Verdana, Arial, Helvetica, sans-serif" size="1" color="#800000"><br>
        <b>I mercenari svizzeri in Italia.</b><br>
        L'esperiena delle guerre<br>milanesi
        (1510-1515)<br>
        tratta da fonti bernesi<br>
        <br>
        <br>
        Alberti Editore<br>
        per la<br>
        Societ&agrave; dei Verbanisti<br>
        Verbania-Intra, 1999.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><u>Liste
        di truppa, liste paga, libri delle uscite, interrogatori, e loro conservazione.
        La cosiddetta spedizione del 1512: la costellazione politica, nelle fonti
        bernesi; l'esercito bernese, la sua composizione, e liste di nomi; il
        mercenario (pratiche di arruolamento, motivazione, corruzione) e l'esercito
        ufficiale (maggior lavoro per la cancelleria, la scelta del valico e altri
        preparativi).</u><br><br>
      L'esperienza delle guerre milanesi, tramandata, in veste di grande opera storiografica,
        da cronisti contemporanei come Valerius Anshelm, &egrave; qui rievocata
        sulla base di fonti dalle apparenze modeste e scarsamente utilizzate:
        esse non si rivolgevano ai posteri, servivano piuttosto, completamente
        immerse nella quotidianit&agrave;, a scopi legati al puro presente, rendendo
        in tal modo tanto maggiore la loro immediatezza. Si tratta di liste di
        truppa, di conti relativi a movimenti di truppa e a trasporti logistici,
        di lettere, di interrogazioni - carte queste, conservate prevalentemente
        in un fondo dell'Archivio di Berna, il cui mero nome, &quot;carte inutili&quot;
        perch&eacute; in un primo momento destinate ad essere distrutte, denota
        gi&agrave; che non contiene trattati, conferimenti d'incarichi, missive
        ufficiali e simili atti statali e dichiarazioni ufficiali (che costituiscono
        la base degli studi storici sulle guerre milanesi), frammenti di una vita
        quotidiana, ritenuta non degna, fino al primo Ottocento, di essere ricordata,
        e gi&agrave; dai contemporanei non intenzionalmente tramandata. La loro
        specifica &quot;chance&quot; di essere conservate stava piuttosto nella
        necessit&agrave; di documentare le spese per i rimborsi, di rendere ufficiali
        le pratiche di reclutamento per poter punire eventuali violazioni del
        divieto di arruolamento, di registrare i soldati per la corresponsione
        dello stipendio da parte degli alleati. Tale documentazione - quando c'&egrave;
        - rimane di norma frammentaria, casuale. Basandosi esclusivamente su di
        essa, si otterrebbe un quadro troppo impressionistico. Nella sua non-intenzionalit&agrave;,
        per&ograve;, essa arricchisce l'immagine che ci facciamo di una epoca,
        di una dimensione che raramente appare dalle cronache e dalle opere scritte
        di proposito.<br>
        Per Berna sono state tramandate diverse liste di truppa. Soprattutto nel
        fascicolo B II 319, conservato presso l'Archivio di Stato, si trovano
        alcune interessanti carte, risalenti all'ultimo quarto del Quattrocento
        e al primo quarto del Cinquecento; tra queste, per il 1512, prevalgono
        vere e proprie liste di truppa. Di norma tali liste riportano semplicemente
        il numero complessivo degli arruolati, ma non i loro nomi (come B II 319
        no.3, con alcuni nomi alla fine, poi i nn.5, 9, 10, 11, 11a, 12, 13, 23,
        ecc.); oppure i nomi dei soli reclutati della citt&agrave;, ma non quelli
        del territorio (come i nn.1, 2 - predisposti come lista di nomi -, poi
        i nn. 6, 8, ecc.); oppure, alla fine, danno anche i nomi dei soldati del
        territorio (come i nn. 1a, 16, 17, 18, 21, 24, 32, 33, 39, ecc.). Soltanto
        queste ultime saranno prese in considerazione.<br>
        Simili liste si trovano, qua e l&agrave;, anche nel fondo delle &quot;Carte
        inutili&quot;, come quella UP 22 no.6 per la spedizione di San Gallo e
        Appenzell, intrapresa nel 1490; no.8, lista di uomini a cui sono stati
        consegnati balestre e fucili, del 1497; UP 66 no.27 elenca i 46 nomi degli
        artiglieri per la spedizione di Digione, del 1513; il no.78 i nomi di
        50 soldati destinati al presidio di Bellinzona (libro paga di Anton B&uuml;tschelbach,
        ottobre 1515); no. 82, un libro paga di gabriel von Diesbach, del 151;
        UP 86b no. 4 sulla &quot;spedizione intrapresa in Lombardia, per soccorrere
        quelli di Uri&quot; (senza data, forse del 1503) con 46 nomi di Meikirch,
        Wohlen, Jegenstorf, Sch&uuml;pfen e altri luoghi. Infine la lista di truppa
        dei Bernesi per la guerra contro i Tedeschi (Schwabenkrieg) del 1499,
        conservata nell'Archivio municipale di Berna.<br>
        Nelle citt&agrave; svizzere, liste di questo tipo si trovano un po' dappertutto,
        e talvolta in straordinaria densit&agrave;. In relazione a Soletta esistono
        ad esempio, nei verbali del Consiglio, non meno di 10 liste di truppa
        per i soli anni 1510-1515 (per i reclutati della citt&agrave; sono indicati
        i nomi, per quelli del territorio i soli numeri); in relazione a Biel,
        per gli anni 1511-1515, le liste di dieci diversi reclutamenti. Anche
        Lucerna conserva, per l'epoca delle guerre milanesi, una cospicua raccolta
        di libri paga, di liste di truppa e simili.<br>
        Certamente esistono anche in Italia, e gi&agrave; per tempi molto remoti,
        dei libri paga che riportano dei nomi. Se ne menzionano qui alcuni. Un
        registro di Rieti, del 1396, che d&agrave; ai 19 mercenari elencati anche
        un volto, per poterli identificare in caso di necessit&agrave;: &quot;Iohannes
        de Perusio, niger oculis, sine pilis in barba; Baptista de Gonessa, iuvenis
        gracilis cum dente anteriori avulso; Grassus de Aquila, cum naso longo
        et magno&quot;, e analoghi brevi ritratti. Non mancano informazioni sulle
        milizie mercenarie del primo Rinascimento, tratte per esempio dal libro
        spese del condottiero Micheletto Attendolo (per cos&igrave; dire la contabilit&agrave;
        dell'imprenditore di guerra) di una compagnia di ventura del 1432, oppure
        dai libri contabili dell'esercito di Francesco Sforza, conservati per
        maggio-giugno 1452; i nomi tuttavia sono conosciuti solo in minima parte.<br>
        Rende particolarmente interessante il materiale bernese il fatto che tutta
        la leva di un territorio fosse documentata, con i nomi, fin dagli angoli
        pi&ugrave; sperduti, e che essa possa essere seguita, distinta per coscritti
        e volontari e articolata secondo le vallate o i distretti amministrativi,
        attraverso diverse liste. Per poter rimanere il pi&ugrave; vicino possibile
        agli uomini, l'indagine sar&agrave; circoscritta a una sola regione, cio&egrave;
        all'Oberland bernese, dal cui isolamento non escono facilmente i nomi
        di singole persone, o addirittura di interi gruppi di persone, e a una
        sola spedizione, quella del 1512, detta &quot;di Pavia&quot;, che &egrave;
        particolarmente ben documentata, ma che dopo l'ottimo studio di E. von
        Rodt, del 1812, non &egrave; pi&ugrave; stata trattata sulla base dei
        tipi di fonti in questione.<br>
        Prima per&ograve; sar&agrave; utile presentare succintamente la costellazione
        politica del periodo. La spedizione italiana, intrapresa nel 1494-95 da
        Carlo VIII, re di rancia, aveva distrutto, con un colpo solo, tutta la
        raffinata architettura della politica italiana dell'equilibrio, rivelatolo
        scarso peso degli stati regionali e avviato, sulla penisola, la lotta
        delle grandi potenze per l'egemonia in Europa. La Confederazione elvetica,
        che solo di recente, con la vittoria su Carlo il Temerario, si era conquistata
        una posizione di forza, e che come diretta vicina era interessata agli
        sviluppi italiani e ivi impegnata attraverso i vari trattati, i cosiddetti
        Capitolati, stipulati con Milano (sette fino al 1498), fu subito coinvolta
        nei contrasti tra la Francia da una parte e gli Aburgo-Spagna dall'altra.
        In un primo momento essa serv&igrave; come serbatoio di mercenari, molto
        ricercati del resto, ma dopo il temporaneo allontanamento dalla Francia,
        avvenuto nel 1509 (il trattato per l'ingaggio delle milizie, concluso
        nel 1499 con il re di Francia, non fu rinnovato, fu invece accolta un'offerta
        da parte del pontefice), segu&igrave; anche interessi propri. Forza propulsiva
        di questa politica meridionale attiva, anzi aggressiva, furono soprattutto
        i cosiddetti &quot;cantoni interni&quot; che si erano mostrati poco interessati
        alle guerre di Borgogna - come dall'altra parte a Berna e ad altre citt&agrave;,
        con lo sguardo rivolto a ovest, importava tutt'al pi&ugrave; la sorte
        della Savoia, sicch&egrave; esse accolsero le spedizioni in terra italiana
        con riserva. &quot;Non abbiamo da vendere, a Milano, n&eacute; formaggio,
        n&eacute; burro&quot;, ribatt&egrave; laconicamente Soletta alla richiesta
        di partecipare al presidio di Bellinzona. Dopo i primi caotici attacchi
        (le cosiddette spedizioni &quot;di Chiasso&quot; 1510, e &quot;del rigido
        inverno&quot; 1511) e i successivi trionfi (Pavia 1512, Novara 1513),
        la disfatta di Marignano (1515) fece maturare la convinzione che una politica
        cos&igrave; espansiva superasse le forze della Confederazione, e caus&ograve;
        un riavvicinamento alla Francia. A questo punto, gli svizzeri si ritirarono,
        per sempre, nel loro guscio.<br>
        Mutevoli erano le costellazioni politiche durante i pochi anni in cui
        la Confederazione intervenne da sovrana nelle vicende dell'Italia settentrionale:
        nel 1512, l'anno che pi&ugrave; ci interessa, la situazione era tale che
        la Confederazione procedette, con le sue truppe ufficialmente assoldate
        dalla &quot;Lega Santa&quot; di Giulio II e di Venezia, contro il ducato
        di Milano rivendicato e occupato dalla Francia. I sudditi bernesi, a cui
        il governo chiese il parere disponendo una consultazione ufficiale, non
        si erano espressi, evidentemente, in favore di una spedizione contro Milano.
        Ma alla fine Berna dovete seguire la volont&agrave; della maggioranza
        degli altri cantoni. D'altronde anche nell'Oberland bernese continuava
        a prevalere il clima francofobo, come rivelano le risposte, molto argomentate
        e fornite dopo ampio dibattito nella consultazione ufficiale della primavera
        1513, circa l'offerta di pace da parte francese (lo Hasli e il Niedersimmental
        in particolare erano decisamente contrari, altri per&ograve; meno). Le
        attese del papa e l'approvvigionamento di cui Venezia si era fotto carico,
        indussero l'esercito elvetico a fare un largo giro verso est, dunque a
        dirigersi vero Milano da Verona, e non direttamente dal nord. La trionfale
        &quot;spedizione di Pavia&quot; (Pavierzug) fin&igrave; gi&agrave; dopo
        poche settimane con la conquista della citt&agrave;, avvenuta il 15 giugno.
        La Francia, che ancora poco prima era uscita vincitrice dalla battaglia
        di Ravenna (11 aprile 1512), dovette abbandonare Milano, dove i confederati
        con prepotenza insediarono come duca il giovane Massimiliano Sforza, figlio
        di Lodovico il Moro. Milano divenne protettorato elvetico.<br>
        In tale contesto s'inserisce il reclutamento bernese del 1512. Disponiamo,
        relativamente ad esso, di una documentazione ricca come per nessun altro
        e non gi&agrave; perch&eacute; si trattasse del momento di massima espansione,
        da parte della Svizzera, nell'Italia settentrionale, ma perch&eacute;
        il capitano bernese Burkhard von Erlach dovette difendersi dall'accusa
        di non aver correttamente amministrato i soldi ricevuti per pagare gli
        stipendi. Le liste di truppa si trasformarono in atti per un'inchiesta
        giudiziaria, e proprio in ci&ograve; sta la specifica &quot;chance&quot;
        della loro conservazione.<br>
        In primo luogo si presenta il materiale bernese. Ecco le liste di truppa
        e altri elenchi di nomi, disponibili per l'anno 1512, messi in un approssimativo
        ordine cronologico, tratti dall'Archivio di Stato di Berna, B II 319,
        con il rispettivo numero:<br>
        <b>1.</b> Lista di arruolamento relativa alla spedizione di Pavia, datata 29
        aprile 1512 (B II 319 no.13), edita da von Rodt, pp.195-199; 1000 uomini,
        suddivisi per numero secondo i distretti (Oberland: cfr. tabella).<br>
        <b>2.</b> Lista di truppa &quot;che menziona, con nome, tutti i soldati, appartenenti
        al drappello di Lor Signori di Berna, e provenienti dai loro territori&quot;
        (no.16): elenca, articolati per distretti, i nomi di 631 coscritti e 171
        volontari della citt&agrave; e territorio. Finendo con Lenzburg, &egrave;
        meno completa della seguente (no.24); manca, cio&egrave;, tutta la parte
        occidentale, da Aigle a Brugg.<br>
        <b>3.</b> Lista di truppa (no.24); 1008 nomi, &egrave; completa (esclusa Biel),
        ma elenca, articolati per distretti, i nomi dei soli coscritti della citt&agrave;
        e territorio (pp.1-42); i nomi dei 307 volontari invece si trovano in
        una lista a parte (pp.43-55), senza suddivisione regionale (ma nell'ordine
        come in no.16). Riporta i distretti in parte in ordine diverso, i nomi
        di persona con ortografia diversa. Dietro i nomi, successive annotazioni
        (&quot;dimesso&quot;, &quot;morto a Pavia&quot;, &quot;ha avuto passaporto&quot;
        e simili).<br>
        <b>4.</b> Lista dei volontari (no.17): 337 nomi (e 25 cancellati) senza esplicita
        suddivisione regionale, ma nello stesso ordine come in no.16; contiene
        ancora nomi che gi&agrave; mancano in no.18.<br>
        <b>5.</b> Lista relativa alla distribuzione di una somma di denaro, messa a disposizione
        da Zurigo; distribuzione avvenuta a Walenstadt, dunque il 12 maggio 1512
        (no. 42, pp.1-5); &quot;ad ogni soldato che si congiunge al drappello
        di Lor Signori 10 denari&quot;, con la menzione di alcuni capisquadra,
        o persone di fiducia, per la distribuzione (per es. Obersibental: 40,
        ha incassato Hans Gering). Segue, a p.10, la nota di pagamento di 1 fiorino
        renano, a Coira, da darsi a ciascun combattente, effettuato ai capisquadra:
        per es. &quot;Hans Gering ha ricevuto 40 fiorini renani per quelli di
        Obersibental&quot;.<br>
        <b>6.</b> La lista dei volontari relativa alla rassegna avvenuta a Coira, met&agrave;
        maggio (no.18): &quot;La nuova lista di tutti i volontari: 1- dei volontari
        che sono stati arruolati a Coira&quot; (pp.3-14). 305 nomi nell'ordine
        regionale come in no.16; segue una lista di nomi (con rispettive aggiunte
        dietro i nomi come in no.24) di ulteriori 107 volontari arruolati soltanto
        a Coira (pp.15-19); 2- &quot;i volontari arruolati tra Coira e Dietrichs
        Bern&quot;, cio&egrave; tra Coira e Verona (una lista analoga dei &quot;volontari
        arruolati tra Coira e Dietrichs Bern&quot; con 117 nomi senza indicazione
        del luogo d'origine in no.24, pp.56-60); 3- &quot;quelli aruolati soltanto
        a Villafranca&quot; a fine maggio (p.19), 7 nomi senza indicazione del
        luogo d'origine. Seguono a p.27 appunti del cassiere.<br>
        <b>7.</b> Lista di pagamenti, effettuati a Coira e Dietrichs Bern/Verona, per
        gli arruolati della citt&agrave; di berna (no.15, pp.5 sgg.), con i nomi
        dei 35 fucilieri (pp.18-19) e - annotati per&ograve; soltanto a Pavia
        a met&agrave; giugno - di 13 feriti (p.20; ediz. Von Rodt, pp.221 sgg.;
        cfr. anche B II 319 no.21, p.2), con specificazione della ferita.<br>
        <b>8.</b> Lista di pagamenti no.23) effettuati a Verona (pp.5 e 7): un ducato
        a persona; menzione di sole cifre, senza nomi, ma con i capisquadra; pagamento
        dello stipendio alla truppa e altro (pp.9-10); a pp.11-14, nomi in ordine
        regionale, probabilmente ultima retribuzione per i malati che tornavano
        a casa; annotazione su doppi stipendi (p.17) e sulle truppe di artiglieria
        (a pp.31 e 37, sono menzionati 11 cavalli da tiro per i cannoni pesanti
        e 20 per il trasporto degli archibugi); pp.33-36 conti di debito.<br>
        <b>9.</b> Lista di pagamento di un ducato a ciascun mercenario, &quot;Ribolla&quot;
        (Rivalta o Rivarolo, cfr. von Rodt p.219) 5 giugno (no.15, p.1); scheda
        vuota.<br>
        <b>10.</b> Lista di pagamento della seconda mensilit&agrave;, avvenuto a Pavia,
        seconda met&agrave; di giugno (no.19). Menziona i capisquadra, per il
        resto soltanto numeri.<br>
        <b>11.</b> Lista di pagamento di 2 denari grossi (Dickpfennige) pro capite, avvenuto
        a Pavia (no.20). Menziona i soli capisquadra.<br>
        <b>12.</b> Lista dei fucilieri e dei feriti (no.21): d&agrave; i nomi di 72 fucilieri
        (pp.1-2, compilata prima dell'arrivo a Pavia, con annotazioni dopo Pavia)
        e di 18 feriti (p.2).<br>
        <b>13.</b> Annotazione di Burkhard von Erlach sull'organico della truppa e sulla
        somma a disposizione per gli stipendi, prima e dopo l'arruolamento avvenuto
        ad Alessandria, luglio 1512 (no.29): prima 1446 uomini (prima e seconda
        mensilit&agrave;), ora 1069 uomini (terza mensilit&agrave;). Somme ricevute
        e pagate per stipendi e soprassoldo. Nessun nome. Cfr. von Rodt pp.232
        sgg. (da correggere: 1446 e 1069); inoltre la relativa contabilit&agrave;
        di sua mano, nn. 44 e 47.<br>
        <b>14.</b> Lista dei soldati a doppio stipendio (no.25), con l'eventuale aggiunta
        (in inchiostro pi&ugrave; chiaro) del soprassoldo, o delle gratificazioni:
        70 nomi, o posizioni. Suddivisa in membri dello stato maggiore e personale
        di servizio, cittadini, capisquadra. Forse la lista &egrave; stata redatta
        all'inizio della spedizione. Segue annotazione su problemi relativi al
        pagamento del soprassoldo ad Alessandria (no.26).<br>
        <b>15.</b> Lista dei soldati a doppio stipendio, Alessandria luglio 1512 (no.27).
        Suddivisa come no.25.<br>
        <b>16.</b> Lista del secondo arruolamento, in data 1512 giugno 26 (no.12):
        reclutamento di 2000 uomini &quot;per rinforzo di coloro andati prima
        in Lombardia&quot;, in cifre (Oberland: <b><font color="#0000FF">cfr.
        tabella</font></b>).<br>
        <b>17.</b> Lista di arruolamento di 50 uomini per &quot;rinforzare Lugano e Locarno&quot;
        (no.11a); senza data, ma probabilmente connessa alle liste che seguono;
        senza nomi. Probabilmente ne fa parte anche il no.43.<br>
        <b>18.</b> Lista relativa alla seconda mensilit&agrave; per la spedizione di
        Lugano, dal (1512) agosto 29 (no.32): 41 nomi, di cui 8 dall'Oberland.<br>
        <b>19.</b> Lista relativa alla terza mensilit&agrave;, dal settembre 27, pagata
        a Lugano (no.33): a causa del cambio della guardia, molti nomi nuovi di
        cui 8 dell'Oberland; f.5a: &quot;in seguito i soldati che non ho pi&ugrave;
        messo in conto a Lor Signori, e che sono morti&quot;: 12 nomi, nessuno
        dell'Oberland.<br>
        <b>20.</b> Lista relativa alla quinta mensilit&agrave;, dal novembre 22 (no.39):
        49 nomi, di cui almeno 4 (in quanto in parte senza indicazione del luogo
        d'origine) dell'Oberland.<br>
        <b>21.</b> Lista relativa alla sesta mensilit&agrave;, dal dicembre 19
        (no.40): 49 nomi, mancano in gran parte accenni al luogo d'origine.<br>
      Sull'arruolamento dell'aprile 1512, cio&egrave; quello relativo alla &quot;spedizione di
        Pavia&quot;, occorrono alcune considerazioni generali. Composta di 6000
        uomini, la truppa elvetica era poco numerosa, e anche i 1000 uomini di
        Berna rappresentavano solo una parte di quello che la citt&agrave; poteva
        offrire. Un anno prima infatti, in relazione alla coscrizione di 5000
        uomini per la spedizione nell'Italia settentrionale, Berna aveva chiesto
        all'Obersimmental non 40, ma 200 uomini, e all'Hasli non 34, ma 160; negli
        anni successivi il numero degli arruolati aument&ograve; considerevolmente
        a causa della quantit&agrave; delle coscrizioni (fino a 3 per anno); e
        l'ampio arruolamento del 1525 per la spedizione contro i contadini del
        Bundschuh chieder&agrave;, con 6000 uomini, un ulteriore sacrificio ai
        sudditi di Berna e metter&agrave; in luce la potenza militare raggiunta
        dalla ormai pi&ugrave; grande citt&agrave;-stato a nord delle Alpi.<br>
        Gi&agrave; i rapporti numerici, come appaiono in tali liste, si possono
        dedurre certe informazioni - qui appena accennate perch&eacute; altro
        ci interessa. Per esempio sul rapporto tra il numero degli arruolati in
        citt&agrave; e quelli nel territorio, del resto non sempre uguale, ma
        volta per volta variabile: dei 1000 uomini (per menzionare soltanto alcuni
        valori estremi) reclutati con la prima coscrizione del 1512, 81 provenivano
        dalla citt&agrave; di Berna (cio&egrave; un rapporto di 1:12); dei 4000
        uomini della terza coscrizione, avvenuta nel 1515, 168 (un rapporto di
        1:23). Questi dati non sono senza importanza per rispondere alla domanda,
        se il contributo dato dal territorio fosse stato proporzionale, se fosse
        stato sentito come adeguato oppure come ingiusto; la risposta determiner&agrave;
        necessariamente anche il giudizio sulla protesta contadina del 1513 (la
        quale ovviamente non aveva soltanto aspetti quantitativi) che denunciava
        tale sproporzione. Dallo stesso contesto si desume inoltre il rapporto
        tra il numero degli arruolati e quello, supposto, degli abitanti: un compito
        difficile, per&ograve;, per l'Oberland, anche se di questi uomini gi&agrave;
        prima troviamo alcuni accenni nelle visite pastorali (per es. Adelboden
        per il 1453: &quot;sub cuius regimine seu animarum cura sunt VIIIxx foci
        vel circa&quot;). La tabella dimostra che tra i singoli distretti, il
        numero dei reclutati differiva leggermente e che nella fascia superiore
        non cresceva pi&ugrave; in modo lineare: infatti, dato il numero complessivo
        di 1000-3000-5000 coscritti, Thun e Freigerich ne reclutavano 34-120-200,
        Spiez 4-20-30, l'Obersimmental invece 40-120-200. Analogamente sarebbe
        da confrontare, per le corporazioni cittadine, il numero complessivo dei
        loro membri con quello dei reclutati tra essi.<br>
        Altrettanto interessante - e importante per la valutazione dell'arruolamento
        spontaneo - &egrave; il rapporto tra il numero dei coscritti e quello
        dei volontari. Per la spedizione di Pavia, all'inizio, era di 1000 a 307,
        con grandi oscillazioni tra un distretto e l'altro, le quali difficilmente
        possono essere spiegate in termini generali (qualche volta bastava forse,
        in una vallata, l'esempio di un singolo risoluto che facesse il primo
        passo): nell'Hasli, su 34 coscritti, ci sono solamente 2 volontari, nel
        Niedersimmental invece 22 su 30. Sulla falsariga del metodo adottato in
        seguito e basato sui nomi, si potrebbe inoltre esaminare la questione
        se, nel susseguirsi delle diverse coscrizioni, fosse stato d'obbligo osservare
        un principio di rotazione nella scelta delle reclute, o se ognuno avesse
        potuto rimanere o partire come voleva, purch&egrave; fosse raggiunto il
        numero richiesto.<br>
        Tali domande che riguardano la situazione demografica e il rapporto ra
        citt&agrave; e campagna e che la ricerca storiografica contemporanea volentieri
        si pone, trovano qui una loro risposta. Quante informazioni dunque si
        possono ricavare da liste che, a lungo, sono state utilizzate prevalentemente
        per cogliere i cronisti sul fatto di aver sbagliato le cifre: ci&ograve;
        illustra bene quanto l'edizione di cronache, le fonti normative e la critica
        delle fonti hanno prevalso sulle fonti poco appariscenti, come quelle
        qui esaminate, immerse nella loro quotidianit&agrave;. Tuttavia neanche
        dell'ordinamento militare, del decorso della spedizione, della problematica
        politica vista con l'occhio del Consiglio di Berna o della Dieta elvetica
        si parler&agrave; in seguito, ma del singolo, al quale, immerso nella
        massa, riusciamo ad avvicinarci come non mai: si potrebbe tentare addirittura
        la prosopografia di una spedizione militare.<br>
        Guardiamo ora dunque ai singoli, menzionati uno per uno nelle liste di
        truppa, cio&egrave; ai vari Friedrich von Stouffen, Philipp Rouber e Cristan
        Ruby, alcune dei quali - sull'esempio dell'Oberland (che forniva quasi
        esattamente un quarto di tutto il contingente bernese) - seguiremo attraverso
        diverse liste, accompagnandoli nella loro marcia verso l'Italia. E prima
        di tutto soffermiamoci, per un momento, sui nomi della cui popolarit&agrave;
        e diffusione ci informa un tale quadro istantaneo degli arruolati, con
        i suoi mille e pi&ugrave; uomini.<br>
        Chi nella prima estate del 1512 partiva per l'Italia, in gran parte si
        chiamava Hans. E non solo quelli dell'Oberland: uno su quattro soldati
        del Niedersimmental, uno su tre di Lenzburg portavano quel nome. Ma gi&agrave;
        per Peter, secondo in ordine di frequenza, la distribuzione regionale
        &egrave; pi&ugrave; accentuata (se le proporzioni, ricavate dal nostro
        materiale, sono corrette): uno su re arruolati dell'Obersimmental si chiamava
        cos&igrave;, tra quelli dell'Emmental (dove il nome &egrave; ancora relativamente
        requente: 9 su 69) invece uno su otto. Quasi nessuno porta il nome di
        Paul, l'altro principe degli apostoli. Sovente appaiono Cristan/Kristen,
        Niklaus/Claus/Glewe, Ueli (Ulrico) in varia grafia. Dato il patrono delle
        chiese nel Simmental, ci si sarebbe aspettati, col&agrave;, anche qualche
        Moritz (Maurizio). Raramente ci si imbatte, dappertutto, in un Michael,
        e lo stesso vale per J&ouml;rg (Giorgio); abbiamo per&ograve; due Filipp
        nell'Obersimmental. I Rudolf aumentano nel settentrione, verso Lenzburg
        a Aarau, e lo stesso (escluso l'Obersimmenta) sembra si possa dire per
        i Benedikt/Bendicht. Nessun Lienhard si trova nell'Oberland (ma 4 su 66
        residenti a Burgdorf si chaimano cos&igrave;), nessun Urs o Franz, nessun
        Marx o Fridli. Per i cognomi si riscontra qua e l&agrave; una certa continuit&agrave;,
        come nel caso di Frutigen: gli Zuiricher/Z&uuml;rcher, presenti ben tre
        volte tra gli arruolati del 1512, sono rappresentati nell'attuale elenco
        telefonico 45 volte, gli Schanz 23 volte, i Wandfluh 12 volte, gli Zumkehr
        e Sarbach rispettivamente 8 volte, gli Zobrist due volte!<br>
        Per questi Hans, Peter, e Cristan - quando si tratta di volontari e non
        di coscritti - l'avventura inizia con l'arruolamento, con l'incontro con
        il reclutatore o, pi&ugrave; spesso, con i discorsi lusinghieri e stuzzicanti
        del coetaneo, gi&agrave; arruolato, della porta accanto. Disponiamo, proprio
        per l'Oberland, di diverse testimonianze personali che ci presentano un
        vivace quadro di questo momento di tentazione, di decisione. Si tratta
        di deposizioni di uomini che, interrogati dalle autorit&agrave; per appurare
        le responsabilit&agrave; relative alla trasgressione del divieto di farsi
        arruolare e &quot;all'istigazione per la spedizione contro i veneziani&quot;
        del maggio 1509 (cio&egrave; durante la spedizione della Lega di Cambrai
        contro Venezia), nel loro linguaggio semplice tentano di descrivere, di
        motivare e di giustificare la loro decisione.<br>
        Un tale J&ouml;rg Schober racconta per esempio che il calzolaio Mathis,
        mentre stava comperando nel suo negozio un paio di scarpe, gli avrebbe
        detto: &quot;Se vuoi fare la guerra, d&igrave; a Stefan Schnelling (che
        incontreremo di nuovo tre anni dopo durante la spedizione di Pavia) e
        ad altri che vadano a Sitten, l&agrave; c'&egrave; danaro assai&quot;;
        lui stesso li avrebbe raggiunti dopo otto giorni. Un parrocchiano di Boltigen
        riferisce invece di essersi trovato nei campi dello Schlatt quando venne
        da lui Hans Agerder (anch'egli presente nel 1512, ma stavolta come membro
        del contingente ufficiale) e gli disse: &quot;Hans, tu non vuoi andare?&quot;
        Ed egli rispose: &quot;No, ma dove dovrei andare?&quot; E Agerder disse:
        &quot;I giovanotti vogliono tutti andare via stanotte&#133;&quot;. Cos&igrave;
        egli, finito il lavoro, &quot;sarebbe andato a casa, avrebbe indossato
        altri vestiti, sarebbe partito e arrivato a Sanen&quot;: decisione individuale,
        di un momento.<br>
        Che il reclutamento clandestino avvenisse tra vicini, porta a porta, e
        per le vie pi&ugrave; traverse (Peter Wolf l'ha saputo da Stefan Karlin
        e questi da Philipp Rouber&#133;), lo apprendiamo anche dalle deposizioni
        di un certo Peter Pfander residente nella Lenk. Egli afferm&ograve; di
        essere stato in Adelboden per motivi di lavoro (per lavorare doveva dunque
        attraversare il passo dell'Hahnenmoos), &quot;quando venne da lui e da
        altri Peter Jaggy della Lenk, e disse a loro di andare da Jacob Gander,
        questi pure residente nella Lenk&quot; (anche nel 1512 i Jaggy e i Gander
        non restarono nelle loro valli). La casa di Jacob Gander, egli stesso
        in contatto con Peter Jaggy di Frutigen, &quot;pullulava gi&agrave; di
        volontari che mangiavano e volevano partire&quot;; prima per&ograve; Gander
        aveva fatto presente che avrebbe smentito ogni allusione al suo ruolo
        di intermediario (e infatti lo neg&ograve; quando anch'egli venne interrogato,
        descrivendo la riunione dei giovani a casa sua come fastidiosa ed equivoca).<br>
        Il reclutamento era infatti vietato e perci&ograve; si svolse clandestinamente:
        un giovanotto venne invitato a partire nel cuore della notte, &quot;venerd&igrave;
        poco prima di mezzanotte&quot;; un altro reclutatore fece venire gli interessati,
        per prudenza, dal campo direttamente nel bosco. Il reclutatore, e comandante
        di truppa, era d'altronde Anthoni B&uuml;tschelbach; si &egrave; conservata
        una lettera scrittagli da Hans von Diesbach, buttata gi&ugrave; frettolosamente,
        che lo invitava a prendersi cura del reclutamento nel Simmental: &quot;Caro
        Antony, ti mando 20 corone, e recati subito nel Simmental e porta con
        te tutti gli uomini fiati che puoi avere, e vieni ad Aosta dove troverai
        mio cugino Ludwig, e danaro, e tutte le informazioni&#133;&quot;.<br>
        Traspare dagli stessi interrogatori il modo in cui procedevano i reclutatori,
        che ovviamente non si presentavano come tali. La conversazione iniziava
        - nei campi, in trattoria, durante una cavalcata insieme - in modo assolutamente
        innocuo, con allettanti allusioni: era il reclutatore che voleva essere
        interpellato, possibilmente lasciando iniziare l'altro: &quot;Ho buone
        nuove&quot;. &quot;Quali buone nuove?&quot;, chiese Aberli. Il reclutatore
        si d&agrave; per informato; parla di soldi, non accende vaghe brame per
        l'Italia: Lombardia o Piccardia (tutti, anche quelli che ancora stavano
        con gli Sforza, sarebbero finiti poi con il re di Francia), era indifferente
        l'interlocutore. Eppure ci piacerebbe sapere se, dell'Italia, i reclutatori
        non abbiano presentato un quadro allettante al giovane contadino della
        valle dell'Hasli, dove il commercio con questo paese ha lasciato tracce
        perfino nella lingua! E la conversazione - se si svolgeva a un livello
        un poco pi&ugrave; alto - finiva forse, con lo sguardo rivolto ad altri,
        con un'apparente riconoscimento personale: &quot;Tanti uomini, come a
        te, non ho mai affidato a nessun altro&quot;, una tentazione, un riconoscimento
        di cui si andava fieri ancora durante l'interrogatorio. &quot;Altri come
        te gi&agrave; da tempo hanno colto l'occasione!&quot; (e con stupore l'interlocutore
        sente scorrere nomi a lui noti). E chi non offre poi i suoi servizi come
        capitano: il fonditore di campane Hans Zender, il macellaio Hans Schindler&#133;<br>
        Pertanto ci giunge notizia, per il 1509, del successo raggiunto dai reclutamenti
        effettuati nei dintorni di Berna, e delle pratiche ivi adoperate: due
        di Amsoldingen sono stati arruolati a Thun da un uomo di Uri; a Buchsee
        si presenta come reclutatore &quot;das W&auml;lchi von Wiblisburg&quot;,
        un presunto tessitore di lingua francese di Avenches; soltanto nel piccolo
        villaggio di Baggwil si fanno arruolare per la spedizione italiana in
        quattro, di cui tre evidentemente fratelli. Vi era anche un prete a diffondere
        la notizia che il primo punto di raccolta sarebbe stto Aosta. E' ancora
        Cristan Saler di Saanen che spedisce lettere e corrieri per tutto il Simmental.<br>
        Come fonti storiche, tali interrogatori vanno letti con cautela in quanto
        le deposizioni servivano agli imputati per giustificarsi, sicch&egrave;
        possono essere stati distorti i fatti. Tuttavia una volta compresa la
        probabile direzione della distorsione, si pu&ograve; anche correggerla
        in una certa misura. Gli interrogati si presentavano pi&ugrave; insignificanti
        di quello che effettivamente erano, ingrandivano il ruolo degli altri
        e facevano credere che ai loro occhi l'arruolamento non poteva non sembrare
        autorizzato. Non si svolse questo &quot;a suon di tamburi&quot;, pubblicamente
        dunque, e non di nascosto? E i nobili non si presentarono di persona?
        E non vi furono rassegna di truppa ad Aosta, a Ivrea, a Cremona? E non
        disse il von Erlach al von Diesbach di scendere dal cavallo e di far salire
        lui perch&eacute; i soldati lo sentissero meglio: come avrebbero potuto
        non credere che tutto fosse in regola? Dato che in tali interrogatori
        si rischiava la vita e ogni parole era, di conseguenza, ben ponderata,
        eventuali correzioni nelle deposizioni meritano un'attenzione particolare:
        le cancellazioni infatti denotano ancora pi&ugrave; marcatamente la direzione
        della distorsione. Anzi: uomini che norma parlano un linguaggio semplice,
        diretto, nell'angoscia provocata dall'interrogatorio, improvvisamente
        imparano ad esprimersi in modo differenziato: quello gli avrebbe detto,
        &quot;Si, va bene&quot;, oppure: &quot;Sia cos&igrave;&quot;, oppure:
        &quot;Si, bene che me l'hai detto&quot;.<br>
        Ci&ograve; che rendeva cos&igrave; efficaci i reclutamenti, spingendo
        tanti uomini ad arruolarsi, erano in buona parte motivi economici. Relativamente
        agli arruolamenti per le spedizioni italiane e francesi di questi anni,
        se ne parla anche esplicitamente negli interrogatori. &quot;La sua grande
        povert&agrave; l'avrebbe costretto a partecipare alla spedizione contro
        Digione&#133;&quot;; &quot;non ho niente e soffro grande povert&agrave;&quot;,
        afferma un soldato semplice dell'Emmental. Cosa allora dovrebbe fare un
        padre di cinque o sei figli, se fossero proibiti gli arruolamenti, rispondeva
        Signau, indignato, nel contesto di una consultazione ufficiale organizzata
        dal governo bernese. Date queste condizioni di vita, doveva essere allettante
        la prospettiva di poter trovare qualche soldo appena al di l&agrave; dei
        monti: &quot;Avrebbe voglia di partire, perch&eacute; non ha n&eacute;
        moglie n&eacute; figli, e J&ouml;rg sulla Fl&uuml;e offrirebbe vestiti
        e viveri&quot;.<br>
        Accanto a dichiarazioni esplicite come queste, che senz'altro tendevano
        talvolta alla drammatizzazione, disponiamo anche di indizi che fanno pensare
        a motivi economici. L'inventario ufficiale delle propriet&agrave; confiscate,
        per esempio, apre un inatteso squarcio sul tenore di vita di alcuni cittadini
        di Thun, i quali nonostante il divieto avevano preso parte alla spedizione
        del 1495 nell'Italia settentrionale. Ovviamente non mancavano neppure
        qui i poverissimi: &quot;Non ha niente&quot;; &quot;Non ha niente se non
        il suo vestito&quot;. Pi&ugrave; interessante invece il caso di quelli
        che - come risulta dall'inventario - pur non appartenendo ai ceti pi&ugrave;
        bassi, si trovavano momentaneamente in difficolt&agrave;: il segantino
        non aveva ancora potuto iniziare i pagamenti della segheria da lui acquistata
        e il barbiere aveva pagato solo in parte la sua bottega; i debiti di altri
        ammontavano a due, tre, cinque volte il valore di tutte le loro masserizie.
        In queste circostanze, significava molto poter tornare da una spedizione
        militare in Italia con tre mensilit&agrave; in tasca.<br>
        Non di meno, per il figlio ed erede di un agiato contadino, su, in Heiligenschwendi,
        non potevano essere questi i motivi quando, con grande dolore del padre,
        lasci&ograve; la fattoria, e forse anche in diversi altri casi le ragioni
        furono ben pi&ugrave; intime. Mentre uno part&igrave; perch&eacute; senza
        moglie, l'altro scapp&ograve;, altrettanto esplicitamente, perch&eacute;
        ne aveva una con la quale non andava pi&ugrave; d'accordo. E dalla deposizione
        del reclutatore Michel Glaser, poi giustiziato, apprendiamo con quanta
        irrequietezza &quot;il giovane Hans Frisching andava su e gi&ugrave; per
        la Chiesa dei Frati scalzi a Berna dicendo che non voleva rimanere in
        nessun caso&quot;. Soprattutto: via da qui!<br>
        Tutti questi elementi, messi insieme, costituiscono una sindrome definita,
        da Schaufelberger, &quot;smania per il campo&quot;, o &quot;la voglia
        di guerreggiare&quot;. Un impulso, difficile da spiegare, che tlavolta
        prende le sembianze dell'irrazionale istinto dei lemming che si buttano
        nell'abisso. E a ci&ograve; corrisponde la semplicit&agrave; di certe
        dichiarazioni rilasciate durante gli interrogatori con i quali si tentava
        di scoprire le pratiche illegali di reclutamento: &quot;Kl&auml;we lang
        dice che egli e altri erano nell'osteria del Montone a prendere un bicchierino
        prima di andare aletto&#133;, e uno disse: 'Io voglio andarmene'. E un
        altro disse: 'Io pure'. Negli interrogatori, gli uomini certamente si
        fingevano ancora pi&ugrave; ingenui di quanto comunque fossero, come se
        una cosa fosse sicura: &quot;Nessuno lo avrebbe reclutato, &#133; perci&ograve;
        non sa neanche che sia stato il primo a iniziare gli arruolamenti&quot;.
        E poi una cascata di analoghe spiegazioni: &quot;Nessuno lo avrebbe istigato,
        ma quando gli altri si erano mossi, anch'egli si era mosso di sua iniziativa;
        &#133; di sua iniziativa, nessuno lo avrebbe&#133;&quot;. Irresistibile
        era l'impulso ad arruolarsi, e in tali masse che &quot;la carne elvetica
        divenne meno costosa delle carni di vitello&quot;.<br>
        Spesso il male si contraeva nelle osterie, come in quella &quot;Al Montone&quot;,
        prendendo il solito bicchierino serale. Uno zurighese, in congedo dall'Italia,
        si era &quot;aggirato per le trattorie bernesi aspettando un reclutamento
        interessante&quot;; per l'osteria &quot;Dal Cacciatore&quot;, sempre a
        Berna, pass&ograve; anche lo spillaio J&ouml;rg Schmalenbach, nella speranza
        di un nuovo reclutamento. In questi posti correvano le voci sull'entit&agrave;
        delle tangenti pagate dal re di Francia ai governanti; la proprietaria
        della trattoria &quot;Della Chiave&quot;, situata a Berna nella Rathausgasse,
        distribuiva di nascosto denaro proveniente da parte pontificia; quivi
        alcuni attendevano la prossima occasione per guadagnarsi la vita come
        mercenari.<br>
        E perch&eacute; non avrebbero dovuto? Non erano i Signori stessi a far
        soldi con la guerra e con la politica estera, forse nelle stessa locanda,
        nel salottino accanto? Un interrogatorio ci offre un vivace quadro di
        una tale situazione, quando i quattro &quot;Venner, i pi&ugrave; alti
        rappresentanti del governo, responsabili per l'amministrazione militare
        dello Stato, dopo la seduta del Consiglio municipale bernese e prima di
        lasciarsi, vogliono ancora prendere un bicchierino insieme: fra loro Graffenried
        e Dittlinger. Essi scelgono il &quot;Leone&quot; nella Gerechtigkeitsgasse,
        il cui oste, Michel Glaser, coglie l'occasione, forse anche provocata,
        per consegnar loro in gran segreto delle tangenti francesi: &quot;Venite
        proprio nel momento giusto, ero in procinto di cercarvi&quot;. E subito
        fu rissa. &quot;Graffenried reclamava e imprecava: 'Quanto vuoi dare a
        gente come noi? Ci darai certo cento corone!'; poi prese la parola detto
        Dittlinger: 'Beviamo e stiamo allegri'. Mentre mangiavano e bevevano,
        Michel dette a Graffenried un bigliettino con dentro 60 corone: 'Questo
        vi regalo per un buon anno; io non vi ho dato niente per il buon anno,
        e questo qui mi &egrave; stato dato perch&eacute; io lo dia a chi voglio,
        perch&eacute; il re (di Francia) desidera la pace, che sarebbe lodevole,
        utile e onesta per la Confederazione'!&quot;. Ugual biglietto fu consegnato
        anche a Dittlinger.<br>
        E gi&agrave; si sono compromessi! I Signori devono sopportare l'invadenza
        degli agenti francesi, i quali vengono a chiamarli perfino durante le
        sedute consiliari (di quale agente si sarebbe trattato? &quot;Non saprebbe
        rispondere bene, causa le deficienze del proprio cervello&quot;). A un
        ex sindaco fu chiesto, durante la Dieta generale di Baden, perch&eacute;
        votava contro il re di Francia, avendo ricevuto 1500 franchi; egli rispose
        per le rime, dimostrandosi altrettanto poco signorile: &quot;Non gli sarebbero
        stati offerti pi&ugrave; di duecento scudi e non avrebbe voluto prenderli&quot;.
        Per questo si poterono sentire durante un interrogatorio, avvenuto a Berna,
        le gravi parole: &quot;Quando Lor Signori i Confederati chiudono la seduta
        del Consiglio zurighese, il re (di Francia) pu&ograve; sapere entro cinque
        giorni che cosa hanno deliberato&quot;. Era invero &quot;un gioco&#133;
        che non tutti capivano&quot;.<br>
        Gli effetti di questo &quot;gioco&quot; di corruzione intorno a stipendi
        e pensioni erano funesti, e il cronista contemporaneo Valerius Anshelm
        di Berna non si stanc&ograve; mai di descrivere questo malcostume con
        fervida immaginazione e con modi sempre nuovi, anzi vide in esso la radice
        del morbo che aveva colpito i confederati. Con il denaro straniero si
        sarebbero accresciute l'avidit&agrave; e la corruzione, la discordia,
        l'invidia e lo spirito di rivolta, con i soldi stranieri provenienti da
        paesi stranieri sarebbero arrivati anche i loro costumi, la scellerata
        soldatesca avrebbe portato nella Svizzera opulenza e raffinatezza, mancanza
        di scrupoli ed egoismo.<br>
        L'atteggiamento ambiguo di chi avrebbe dovuto saper, le risposte volutamente
        vaghe di coloro a cui il popolo guardava, emergono ancora dagli stessi
        interrogatori, per giustificare in questo contesto l'uomo comune: &quot;Ha
        dunque detto il nobile Wilhelm von Diesbach: 'Non te lo ordino e non te
        lo suggerisco, ma se vuoi venire dall'Hetzel, avrai un buon posto'.&quot;
        A ci&ograve; corrisponde la speranza che i Signori, infine, avrebbero
        chiuso un occhio, che essi con benevolenza &quot;stenderebbero il cielo
        sopra o guarderebbero attraverso le dita&quot; e per farsi capire l'interrogato
        &quot;tenne aperte le dita, le allarg&ograve; e le mise davanti agli occhi&quot;.<br>
        Tutto ci&ograve; &egrave; importante per cogliere l'atmosfera di quegli
        anni, anche se con i provvedimenti presi il 29 aprile 1512 - leva ufficiale
        con iscrizione anche dei volontari - si rimaneva sul terreno della legalit&agrave;.
        Da una settimana per&ograve; al governatore bernese ad Aigle era noto,
        da un interrogatorio, che alcuni mesi prima, nel Vallese inferiore, due
        dei figli di Wilhelm von Diesbach avevano voluto saper, durante una cena,
        se ora, nell'inverno, fosse possibile raggiungere l'Italia settentrionale
        passando per le Alpi vallesi (&quot;transire per montes Vallesii pro eundo
        apud Mediolanum vel apud Vigonye&quot;). Mai, di fatto, si sapeva chi
        conducesse dei mercenari dove e per conto di chi!<br>
        Quanto lavoro informativo e organizzativo comportasse - nel libero gioco
        tra offerta e domanda - una mobilitazione illegale, &egrave; reso palese
        dall'arruolamento ufficiale. Dal registro delle lettere spedite dalla
        cancelleria, tenuto dal cancelliere di Stato, si desume infatti, quanti
        sforzi richiedesse l'avviamento (a parte le spese: ogni lettera scritta
        costava al consiglio 1 soldo). Gi&agrave; durante l'autunno e l'inverno
        precedenti - nel contesto dunque della cosiddetta &quot;spedizione del
        rigido inverno&quot; (Kaltwinterfeldzug) condotta, nel 1511, nell'Italia
        settentrionale - vengono scritte 38 lettere per &quot;tenersi pronti armati,
        per la campagna che quelli di Schwyz avevano intrapreso contro il re di
        Francia&quot;, due volte 51 lettere relative a questa leva, 29 lettere
        per &quot;lasciare a casa i drappelli di questa campagna&quot;, 57 lettere
        per &quot;arruolare il numero stabilito&quot; e &quot;aspettare in armi&quot;;
        e in seguito ancora 38 lettere per sapere il nome di coloro che, contrariamente
        a quanto giurato, &quot;hanno disertato la bandiera e perci&ograve; sono
        stati disobbedienti, e per trasmettere a Lor Signori i nomi&quot;. E poi
        a cavallo tra il 1511-12: 54 lettere relative a un ulteriore arruolamento,
        34 lettere per un altro arruolamento ancora, 38 lettere relative alla
        rassegna delle truppe, 44 lettere per l'accertamento del numero dei coscritti,
        43 lettere riguardanti la punizione di chi non era partito.<br>
        E poi la mobilitazione per la spedizione di Pavia, tre pacchi di fila
        di lettere tipo stampati: &quot;Scritto a quelli in citt&agrave; e in
        campagna, per mandare i corrieri per il marted&igrave; dopo San Giorgio
        (27 aprile) sulle vicende della guerra attuale: 38 lettere. Scritto a
        quelli in citt&agrave; e in campagna per imporre un numero di uomini da
        tenere pronti armati, aspettando ulteriori ordini: 57 lettere. Scritto
        a loro in citt&agrave; e in campagna, di inviare il numero stabilito a
        Lentzburg: 57 lettere&quot;. Di tale tenore erano le lettere che arrivavano
        a Simmental, a Frutigen. All'Hasli, e cui davano esecuzione i sindaci
        (Amm&auml;nner) delle valli o dei comuni, con una procedura (ora occa
        aPhilipp Rouber e Jakob Jonner, la prossima volta a&#133;) che non conosciamo
        nei dettagli! Giacch&egrave; i responsabili per questa volta avevano fatto
        partire i loro contingenti per l'Italia con pochi soldi, furono subito
        scritte ulteriori 34 lettere con il sollecito &quot;di consegnare qui
        danaro per coloro che sono partiti e per i quali non &egrave; stato provveduto,
        perch&eacute; Lor Signori possano mandarglielo&quot;. E tutta questa marea
        di lettere si poneva accanto alla corrispondenza ordinaria! Molto vi era
        da scrivere ora, sicch&egrave; dovevano essere approntati &quot;un nuovo
        libro delle deliberazioni, un nuovo libro delle missive tedesche, un nuovo
        manuale&quot;. Frattanto furono rilasciate ricevute per pensioni pervenute
        dall'estero: &quot;Scritte due quietanze per il nostro Santo Padre il
        Papa relative a duemila fiorini di pensioni da pagare&quot;. E sempre
        nuove ordinanze per assicurare un regolare approvvigionamento proprio
        in tempi di guerra: &quot;Scritto all'Oberland a proposito del burro,
        di non farlo esportare; scritto a proposito dei maiali, di non farli comperare
        di nascosto, ma di condurli al mercato pubblico; scritto all'Oberland,
        di denunciare coloro che hanno accaparrato il formaggio di nascosto&quot;.<br>
        L'organizzazione di un reclutamento sommergeva di lavoro le cancellerie
        municipali, ed &egrave; importante rendersene conto in concreto, considerando
        le quantit&agrave; numeriche: tutte le lettere dovevano essere scritte
        a mano e tutte nello stesso tempo, perch&eacute; la spedizione di tali
        ordini di marcia non poteva avvenire nell'arco di pi&ugrave; giorni. Con
        tanti affari da sbrigare, in chiusura di questo quaderno, il cancelliere
        si consol&ograve; con una frase di Seneca: &quot;Seneca ad Lucillum: Omnia
        aliena sunt, tempus tantum nostrum est&quot;.<br>
        Lo sforzo al quale le guerre milanesi sottoponevano tutto il paese, trova
        riscontro anche nei piccoli archivi, in lettere di mobilitazione, libri
        spesa, liste di truppa: a La Neuveville abbiamo la lettera di mobilitazione
        bernese che chiede dieci uomini per la spedizione di Pavia &quot;contro
        il re di Francia&quot;, cinque un anno dopo per la spedizione di Novara,
        con l'appuntamento all'osteria di Aigle. A Murten, tra le carte contabili
        del sindaco, si trovano le spese di guerra concernenti la campagna di
        Pavia, &quot;quando i garzoni partirono per Roma&quot;, quelle relative
        alle campagne italiane del 1515, &quot;partendo per Milano&quot; oppure
        &quot;partendo per la guerra&quot;. Ad esempio. &quot;al capitano Tschan
        Borgey 10 fiorini quando part&igrave; per la guerra; al capitano Bendicht
        Counrad, quando part&igrave; per la guerra, 139 libr. per pagare i soldati;
        ai balestrieri per 18 calzoni 18 lib.; per la seta che ha comprato per
        la bandierina&#133;&quot;. A Biel liste di truppa, con tutti i nomi, concernenti
        diverse spedizioni, e con le rispettive spese: quanto &egrave; stato pagato
        ad ogni milite per ogni giorno, a quanto ammontava il soprassoldo per
        i fucilieri, quanto costavano la polvere da sparo e il piombo.<br>
        Era necessario ben ponderare quale fosse la miglior strada da prendere
        per attraversare le Alpi. Per Berna e per le altre citt&agrave; pi&ugrave;
        ad ovest, la scelta era tra i valichi del Gran San Bernardo, del Sempione,
        o il passo del Grimsel e del Gries, al limite quello del San Gottardo.
        Cos&igrave; Soletta fece sapere nel maggio del 1513 a Berna che, secondo
        gli esperti di strade, per i rifornimenti e per il viaggio in quel momento
        forse sarebbe stato meglio &quot;prendere il Gran San Bernardo e la Valle
        d'Aosta&#133; piuttosto che il Sempione&quot;. E abbiamo, dalla mano di
        Bartlome May, un'analisi delle diverse possibilit&agrave; per il contingente
        bernese di attraversare, nell'agosto del 1515, le Alpi, quando la posizione
        delle truppe francesi precludeva la via del Gran San Bernardo: &quot;Perci&ograve;
        &egrave; necessario che provvediate a trovare vitto nella Vallesia; prendendo
        il Sempione per la Val d'Ossola, marciate verso Novara; se non volete
        prendere la strada pi&ugrave; corta, quella per la Gemmi: &egrave; molto
        pi&ugrave; vicino per Domodossola, sarete circa 3 giorni prima a Domodossola
        che non via Aigle; potrete anche dividervi dalla parte dell'Hasli attraverso
        il passo del Grimsel verso Val Formazza: &egrave; pure un percorso pi&ugrave;
        veloce che si pu&ograve; ben prendere con i cavalli&quot;.<br>
        Solo eccezionalmente i bernesi si spingevano, per l'attraversamento delle
        Alpi, pi&ugrave; verso Est: e cos&igrave; fu, per l'appunto, nel 1512
        per la spedizione di Pavia, che ebbe la sua base di schieramento nella
        terraferma veneziana. Il contingente bernese, giudicato particolarmente
        male armato, (&quot;la maggior parte era completamente priva di armatura
        e di fucili&quot;), si raccolse sotto il comando di Bukhard von Erlach
        a Lenzburg; part&igrave; da l&igrave; il 6 maggio per raggiungere Coira
        via Zurigo e Walenstadt, poi si diresse - dopo la rassegna e la distribuzione
        del primo stipendio - via Lenzerheide e i passi dell'Albula e del Fuorn
        e attraverso la Val Venosta verso Trento, dove raggiunse l'esercito elvetico
        il 22 maggio. Quattro giorni dopo l'arrivo in territorio veneziano, gli
        Svizzeri giunsero a Verona, abbandonata dai Francesi la notte prima. Qui
        furono ricevuti dal cardinal legato, lo svizzero Matth&auml;us Schinner.
        Incominci&ograve; la marcia su Milano.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><b><a href="esch01.html">indice
        libro</a> -<a href="battaglialibri.html"> indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" WIDTH="61" HEIGHT="95" border="0"></a><br>
  <font size="1" face="Verdana, Arial, Helvetica, sans-serif">sito di propriet
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></p>
</body>
</html>
