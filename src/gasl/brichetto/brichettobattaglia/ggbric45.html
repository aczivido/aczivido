<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>Nuovo schieramento</title></head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF"
    size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      <p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </td>
    <td valign="top" width="80%">
      <p ALIGN="JUSTIFY"><font face="Verdana, Arial, Helvetica, sans-serif" size="2"><b>Nuovo
        schieramento</b><br>
        <br>
        </font><font face="Verdana, Arial, Helvetica, sans-serif" size="1">&nbsp;&nbsp;&nbsp;&nbsp;
        In luogo di lasciare l'armata su tre linee, egli la schier&ograve; su
        di una linea unica, da Zivido allo stradale lodigiano, rimanendo lui stesso
        sempre al centro col suo corpo di battaglia, mantenendo il duca di Borbone
        a formare l'ala destra con l'avanguardia, ed il cognato duca d'Alencon
        con la retroguardia sull'ala sinistra.<br>
        L'artiglieria opportunanmente piazzata edifesa, era in condizione con
        dei colpi ben diretti di squarciare la colonna del nemico che si avvicinava,
        e poteva oramai assai difficilmente essere dal medesimo abbordata. Con
        questa disposizione delle sue forze Francesco I attese il nuovo attacco
        degli Svizzeri, i quali in un primo tempo si scagliarono ancora in massa
        contro i Francesi, ma l'artiglieria li martell&ograve; talmente con tiri
        concentrici che furono costretti a rinculare.<br>
        Allora i loro capitani li fecero suddiveidere in tre grosse bande, di
        cui la principale, costituita da circa ottomila uomini sostenuti dai loro
        piccoli cannoni, si avanz&ograve; decisamente verso il corpo centrale
        comandato dal Re; ma ancora le artiglierie del Genouillac, tenendoli sotto
        tiro incessante, li obbligarono ad una certa distanza. Le altre due bande
        si gettarono con violenza sulle ali per romperle e poter cos&igrave; aggirare
        il corpo di battaglia.<br>
        I Guasconi del duca di Borbone ed i fanti del Navarro, con l'ausilio dei
        piccoli cannoni piazzati intorno a Rovido rigettarono completamente gli
        attaccanti. L'ala sinistra comandata dal duca d'Alencon invece fu meno
        fortunata: sotto l'urto potente degli Svizzeri cedette, lo schieramento
        venne tutto messo in disordine e fanti e cavalieri si volsero a precipitosa
        fuga. <br>
        Lo spavento fu enorme: i fuggiaschi attraverso i campi di Mezzano e di
        Pedriano in parte, altri per lo stradale riguadagnando l'abitato di Melegnano
        si buttarono sulla strada per Landriano donde erano venuti. In direzione
        di Pavia si sparse in un baleno la nuova della vittoria degli Svizzeri.<br>
        Malgrado ci&ograve; sul fronte principale la lotta continuava accanita;
        particolarmente il Re si difendeva con estremo coraggio dagli assalti
        degli Svizzeri che l'avevano individuato e che riuscirono anche a raggiungerlo
        con qualche puntata di picca, la quale gli caus&ograve; delle ferite per
        quanto leggere. Non cos&igrave; molti dei gentiluomini, che non essendo
        forniti di coraggio pari a quello del loro sovrano, gi&agrave; al mattino
        vedendo gli Svizzeri a riattaccare il combattimento, fuggirono per la
        paura verso Melegnano, alcuni anche fingendo di essere feriti. Gran tumulto
        poi fecero i vivandieri, i quali furono fra i primi a cavarsela e correvano
        per le viuzze del borgo gridando che tutto era perduto.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img
src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../../../index.html"
style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)"><font color="#0000FF">webmaster@aczivido.net</font></a></font></small></p>
</body>
</html>
