<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>L'investitura della cavalleria</title></head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF"
    size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      <p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </td>
    <td valign="top" width="80%">
      <p ALIGN="JUSTIFY"><font face="Verdana, Arial, Helvetica, sans-serif" size="2"><b>L'investitura
        della cavalleria</b><br>
        <br>
        </font><font face="Verdana, Arial, Helvetica, sans-serif" size="1">&nbsp;&nbsp;&nbsp;&nbsp;
        Narrano gli storici che al termine del combattimento tutti i principi
        si fecero d'attorno al Re rendendo omaggio al suo valore ed alla sua bravura
        e vollero che egli fosse creato cavaliere sul campo; ader&igrave; il Re
        a questo alto riconoscimento ed ordin&ograve; che l'investitura gli fosse
        fatta dal signore di Bayard il cavaliere senza macchia e senza paura,
        l'ultimo ed il pi&ugrave; degno rappresentante della concezione medioevale
        dell'umanesimo delle armi oramai in tramonto.<br>
        Il Baiardo pieg&ograve; il ginocchio davanti al sovrano e gli offr&igrave;
        la spada pronunciando l'orazione tradizionale con cui da un giro immemorabile
        di secoli gli accoliti venivano iniziati alle regole dell'onore e della
        cortesia; ed il Re cingendo l'arma rispose al cavalier Bayardo con nobili
        parole che Champier ci ha tramandato nelle sue memorie.<br>
        La battaglia sarebbe durata il giorno 13 settembre dalle ore cinque del
        pomeriggio fino verso mezzanotte, ed il 14 dall'alba fino alle due del
        pomeriggio. &quot;Le Roy et l'arm&eacute;e furent vingt huit heures &agrave;
        cheval, la lance au poing armez et sans manger&quot;.<br>
        Fu a conclusione della giornata che il Trivulzio avrebbe pronunciato la
        celebre frase &quot;la sanguinosa battaglia essere stata non d'uomini
        ma di giganti, sicch&egrave; le diciotto battaglie campali, in che si
        era egli trovato, a apragone di questa chiamar si poteano giuochi da fanciulli&quot;
        e cos&igrave; il nome di &quot;Battaglia dei giganti&quot; pass&ograve;
        alla storia per indicare il combattimento di Marignano.<br>
        Si misero a raccolta tutti i principi e cavalieri per scortare il Re che
        si allontanava dal campo, quando giunsero il duca di Savoia col gran Bastardo,
        il maresciallo di lautrec col fratello e gli altri, di ritorno da Gallarate
        riportando gli scudi d'oro con cui avevano inutilmente tentato di convincere
        gli Svizzeri ad evitare il combattimento.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img
src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../../../index.html"
style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)"><font color="#0000FF">webmaster@aczivido.net</font></a></font></small></p>
</body>
</html>
