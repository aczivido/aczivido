<html>
<head>
<meta name="GENERATOR" content="Microsoft FrontPage 3.0">
<title>Quale recupero per il Borgo di Viboldone</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style></head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="3"><b><font size="2">Quale
        recupero per il Borgo di Viboldone</font><br>
        </b> </font><font face="Verdana, Arial, Helvetica, sans-serif" size="2">idee
        e progetti a confronto<br>
        <br>
        <font size="1">Atti del Convegno organizzato da &quot;Associazione per
        la Salvaguardia e Valorizzazione di Viboldone&quot;, con il patrocinio
        e il contributo del Comune di San Giuliano Milanese, sabato 10 giugno
        2000.<br>
        <br>
        </font></font></p>
    </td>
  </tr>
  <tr>
    <td align="left" valign="top">
      <hr noshade size="1">
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td width="100%" align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="1"><b>L'architettura
        degli Umiliati e Viboldone: storia dell'ordine e caratteristiche di un
        insediamento religioso e rurale</b> (Chiara Mauri)<br>
        L'Abbazia dei Santi Pietro e Paolo, l'Ordine degli Umiliati, le cronache
        quattrocentesche, le cascine, il molino, la Vettabbia, la campagna...
        sono tutti &quot;mattoni&quot; che si uniscono a formare quella meravigliosa
        realt&agrave; che riesce ad essere ancora oggi, nonostante tutte le ingiurie
        degli uomini e del tempo, l'insediamento di Viboldone. La citt&agrave;
        &egrave; vicina, invadente ed opprimente, l'abbandono delle campagne e
        le mutate esigenze di un'agricoltura sempre pi&ugrave; a scala &quot;industriale&quot;
        svuotano e privano di significato le superstiti, suggestive, architetture
        rurale, eppure rimane ancora, forte e tangibile, quell'atmosfera di armonia
        che coglie anche il visitatore pi&ugrave; distratto. Ma chi erano gli
        Umiliati? Che impatto ebbe il loro operaso lavoro e la loro filosofia
        di vita sull'architettura, sull'arte, sullo sviluppo dell'economia agricola
        e zootecnica di queste zone? E' inevitabile una &quot;carrellata&quot;
        di immagini e notizie sulla storia dell'Ordine e sulle principali architetture
        ancora esistenti in ambito milanese. Cos&igrave;, incominciamo... dalla
        fine! L'Ordine degli Umiliati fu soppresso nel 1571 da Pio V anche per
        volere di San Carlo. San Carlo Borromeo aveva cercato di riformare l'Ordine
        degli Umiliati e di riportarlo all'osservanza dell'antica regola, ma nulla
        erano valsi i suoi sforzi contro la rilassatezza dei costumi e la mancanza
        di vera fede cristiana sopraggiunti nei secoli fra i membri dell'Ordine
        forse anche a causa delle grandi ricchezze accumulate nel tempo, del potere
        raggiunto in campo sia economico sia sociale, della promiscuit&agrave;
        cui si erano tranquillamente e felicemente abbandonati nelle loro &quot;case&quot;.
        L'arcivescovo di Milano dovette cos&igrave;, forse anche suo malgrado,
        far cancellare dalla storia della Chiesa un Ordine religioso che in fondo
        nello stesso nome ricordava il suo motto: &quot;Humilitas&quot;. In uno
        dei codici quattrocenteschi conservati all'Ambrosiana viene narrata la
        storia dell'Ordine fin dalle sue leggendarie origini: sono immagini vive,
        gustose, che seguendo il racconto del cronista illustrano gli episodi
        principali ed evidenziano le caratteristiche pi&ugrave; importanti (Milano,
        Biblioteca Ambrosiana, cod. S.P.66). Secondo la tradizione, nel secolo
        XI alcuni notabili milanesi prigionieri in Germania, disperando di poter
        mai fare ritorno alle loro case, si erano votati a vita religiosa e si
        erano &quot;umiliati&quot; di fronte all'imperatore Enrico II vestendo
        un saio color cenere. E questi, vedendoli cos&igrave; &quot;umiliati&quot;,
        li aveva rimandati alle loro case, ove ripresero la vita coniugale vivendo
        in comunit&agrave; laiche, nella preghiera, nella meditazione e nel lavoro,
        alla ricerca dei primitivi valori della fede cristiana, osservando la
        povert&agrave;, il digiuno, pagando le decime, astenendosi da ogni piacere
        mondano, condannando l'usura ed esercitando la carit&agrave; verso tutti.
        Il lavoro era ritenuto necessario e l'attivit&agrave; prescelta fu, secondo
        la tradizione, quella dell'arte della lana (attivit&agrave; che cess&ograve;
        gi&agrave; intorno alla prima met&agrave; del Trecento, in corripsondenza
        con la crisi demografica dello stesso periodo). Nelle case di campagna
        veniva allevato il bestiame, i numerosi corsi d'acqua della pianura lombarda
        favorivano le operazioni di lavaggio necessarie alla lavorazione, mentre
        le case di citt&agrave; rendevano fiorente il commercio permettendo l'esonero
        dal pagamento di dazi e gabelle e portando il famoso panno umiliato a
        livelli concorrenziali per il prezzo rispetto ai manufatti che provenivano
        dai paesi del nord. Inoltre l'attivit&agrave; lavorativa, divenuta ben
        presto di carattere industriale, voleva forse anche opporsi al nuovo sviluppo
        dell'economia che, in quei tempi, iniziava gi&agrave; ad avere come scopo
        l'accumulo di capitali e non era pi&ugrave; quindi finalizzata esclusivamente
        al benessere dell'uomo e alla glorificazione di Dio. Era nato cos&igrave;
        il terzo . ma primo cronologicamente - Ordine degli Umiliati, cui se ne
        aggiunsero, negli anni, altri due: il secondo, composta da uomini e donne
        che, pur mantenendo lo stato laicale, vivevano in castit&agrave; e povert&agrave;
        e che, pur vivendo nello stesso luogo, avevano case separate, ed il primo,
        costituito da frati e suore solennemente consacrati a Dio. Dalla leggenda
        si discosta la realt&agrave; della storia. Viene infatti indicata, per
        la nascita di questa congregazione religiosa cos&igrave; tipicamente lombarda,
        la met&agrave; del secolo XII, essendo oltretutto le cronache prive di
        notizie relative agli anni precedenti. Il riconoscimento ufficiale avvenne
        con l'approvazione della regola nel 1201 da parte di Innocenzo III, che
        recuper&ograve; cos&igrave; buona parte di questi religiosi che insieme
        ai catari, Valdesi ed altri movimenti considerati eretici - come quello
        dei &quot;Poveri Lombardi&quot;, molto vicino al nostro - avevano conosciuto
        la scomunica. Umilt&agrave;, obbedianza, pazienza e carit&agrave; dovevano
        essere regole di vita per chi, sposato, rimaneva in seno alla propria
        famiglia. Era necessario astenersi dalle liti, dai giuramenti (&egrave;
        forse di qualche interesse notare che questa clausola permetteva agli
        aderenti di sottrarsi al controllo delle organizzazioni economiche e feudali
        del tempo) e donare i beni superflui ai poveri. I membri di queste comunit&agrave;
        recitavano le ore canoniche, digiunavano due volte alla settimana e si
        incontravano, sempre due volte la settimana, in luoghi fissi per ogni
        gruppo. I terziari, inizialmente in posizione forse paritaria, a partire
        dal 1272 non furono pi&ugrave; convocati al Capitolo Generale e dal 1291
        tennero un loro capitolo, sottoponendone le decisioni al maestro generale.
        Grande fu l'importanza degli Umiliati nello sviluppo economico e sociale.
        Alcuni avevano visto addirittura in loro una forma iniziale di rivolta
        contro i vincoli delle corporazioni delle srti e dei mestieri. Certo &egrave;
        che in questa congregazione religiosa non esisteva pi&ugrave; una grande
        differenza di carattere sociale fra i &quot;laborantes&quot;, coloro cio&egrave;
        che fabbricavano dalla materia prima i panni e i &quot;mercatores&quot;.
        Al di fuori dell'Ordine degli Umiliati invece i &quot;mercatores&quot;
        erano membri costituenti dell'arte della lana, la rappresentavano ufficialmente
        di fronte alle corporazioni, avevano garanzie di tipo giuridico, mentre
        i &quot;laborantes&quot; erano artigiani, ricevevano un bassissimo salario,
        non potevano riunirsi n&egrave; lavorare in proprio pena la confisca dei
        beni, non avevano quindi nessuna possibilit&agrave; di ribellarsi ed erano
        oppressi da una grande offerta di mano d'opera: erano insomma quasi ridotti
        in schiavit&ugrave;. Ma non solo con la lavorazione ed il commercio della
        lana questi frati si imposero all'attenzione dei contemporanei: ad essi
        oltre che ai Cistercensi si deve la bonifica delle zone paludose della
        &quot;Bassa&quot; ed il rifiorire di coltivazioni anche molto onerose
        come quella della vite: questo avvenne specialmente dopo il secolo XIII.
        Con l'aumento del potere economico subentrarono anche altre attivit&agrave;,
        purtroppo molto meno nobilitanti. Narrano le cronache che furono proprio
        questi religiosi ad imprestare ad Arrigo VII, giunto a Milano agli inizi
        del Trecento, il denaro necessario per finanziare le sue campagne belliche
        (i Della Torre, cui inizialmente si era rivolto l'imperatore, avevano
        rifiutato e si erano visti distruggere tutti i loro fondachi lanieri e
        mercantili). Gli Umiliati, inizialmente quindi costretti a prestare denaro,
        si ritrovarono ben presto talmente abili nell'amministrare capitali, da
        essere pi&ugrave; volte incaricati, anche dai Visconti e dagli Sforza,
        di riscuotere dazi e gabelle. I secoli XIV e XV furono quelli di maggiore
        fama e potenza: molti affidarono i propri beni a questi religiosi chiedendone
        in cambio una rendita o, addirittura, solo l'onore di poter vestire il
        loro abito (detto &quot;berrettino&quot;), nella sepoltura. Nelle immagini
        quattrocentesche i tre Ordini sono rappresentati gerarchicamente: in alto
        i quattro preposti delle case principali (fra le quali compare sempre
        Viboldone), appartenenti al Primo Ordine, a sinistra in basso i membri
        del Secondo Ordine, a destra i Terziari (che, si noti, furono i primi
        terziari della storia della Chiesa, avendo preceduto, nell'approvazione
        della regola, i Mendicanti). Il secolo XIV fu il periodo di maggior splendore
        anche in campo artistico e nello stesso tempo quello in cui inizi&ograve;
        la decadenza morale dell'Ordine: le ingenti rendite, invece che essere
        devolute, come agli inizi, in opere di carit&agrave;, andarono a formare
        capitali sempre pi&ugrave; consistenti, regolarmente reinvestiti in possedimenti
        terrieri. Il culmine della decadenza si ebbe con il Cinquecento: scomparse
        le case miste, che erano gi&agrave; state proibite nel 1327 ma erano a
        lungo sopravvissute, scomparsi i terziari, quasi nessuno si dedic&ograve;
        pi&ugrave; al lavoro della campagna, arrivando a situazioni paradossali,
        come quella dell'Abbazia di Mirasole, con in tutto sette monaci per ben
        5.000 pertiche di terreno. Numerosi furono gli insediamenti sorti in Lombardia
        gi&agrave; a cavallo fra il Duecento e il Trecento: circa 150 fra case,
        abbazie e grange. La maggiore diffusione si ebbe nei dintorni della citt&agrave;
        e lungo le direttrici dei Navigli, allora fondamentali vie di comunicazione
        oltre che di irrigazione. Numerose erano anche le case a Monza, Bergamo,
        Brescia, Lodi e Como. Vale la pena di oltrepassare per un momento i confini
        della Lombardia: si trovano case degli Umiliati anche in Veneto, in Toscana,
        e ancora pi&ugrave; a sud, fino a Roma, Perugia,Napoli, Palermo. In tutto
        ben 286 case agli inizi del Trecento, abitate da circa 4.000 persone fra
        suore, frati e famigli. A Milano, la casa madre di Brera pare che sia
        stata una delle pi&ugrave; antiche dell'Ordine. Nel secolo XIII ebbe il
        titolo di prepositura e proprio in quel periodo, secondo il Giulini nel
        1229, vi fu costruita la chiesa di Santa Maria. La pianta era a tre navate,
        suddivisa in cinque campate la centrale, in numero doppio le laterali,
        tranne che in corrispondenza della prima campata, di forma rettangolare.
        Il ritmo della scansione spaziale ricorda ancora quello di Sant'Ambrogio,
        ma si differenzia nella forma dei sostegni e nella definizione degli spazi.
        Non c'era transetto e la terminazione absidiale era rettilinea, secondo
        il gusto cirstercense . All'angolo di sud-est il campanile, leggermente
        aggettante in pianta rispetto al corpo della chiesa stessa. Gli archi,
        asesto acuto, poggiavano su capitelli in pietra con figurazioni zoomorfe,
        le crociere terminavano per le navate laterali su piatte lesene, per le
        laterali su costoloni a toro, sospesi, anche in questo caso con una soluzione
        vicina a quella cistercense. La facciata, del 1347, attribuita a Giovanni
        di Balduccio da Pisa, ci &egrave; nota solo attraverso una incisione settecentesca;
        sopprsso l'Ordine nel 1571 San Carlo affid&ograve; Brera ai Gesuiti. La
        chiesa, inglobata nella muratura, &egrave; tuttora leggibile negli spazi
        dell'Accademia e della Pinacoteca; la facciata venne distrutta, nel 1808,
        parte delle sculture si conservano al museo del castello. Vediamo ora
        quanto rimane del monastero delle Umiliate del Sant'Erasmo: in tutto sette
        campate di uno dei lati del chiostro (una campata fu ricostruita con materiale
        di recupero da A. Annoni durante i restauri). Uno spazio nato per essere
        chiuso e che, attualmente, completamente stravolto, &egrave; diventato
        facciata. Solo la planimetria del 1778 lo rappresenta nella sua integrit&agrave;.
        Un altro chiostro quattrocentesco si conserva in via Cappuccino, ed &egrave;
        simile stilisticamente al Sant'Erasmo. Apparteneva al monastero di Santa
        Maria Maddalena al Cerchio. Grande fu lo sviluppo e la diffusione delle
        case umiliate nei dintorni di Milano: fra le tante sorte lungo la Martesana
        (pi&ugrave; di 30, oltre a 8 edifici industriali) una &egrave; a Gorgonzola.
        Di tutto il complesso, denominato &quot;vorte dei Chiosi&quot;, si conserva
        solo un corpo porticato a quattro fornici, aperto al piano superiore da
        due monofore a tutto sesto, posto all'interno di una vasta corte rurale.
        L'interno ha perduto la soletta che suddivideva verticalmente lo spazio
        e si possono ancora vedere le grandi capriate di copertura e la muratura
        mista di ciottoli di fiume e mattoni legati da abbondante malta. Dalla
        casa madre di Brera deriva l'insediamento di Monte Lupario, l'attuale
        Monlu&egrave;. Gli Umiliati avevano acquistato questi fondi, insieme ad
        altri in Linate, nel secolo XIII; le loro propriet&agrave; si estendevano
        anche pi&ugrave; a valle, sempre sulla destra del Lambro fin oltre Morsenchio,
        alla chiesa di Santa Maria di Castagneto. Il borgo deriva probabilmente
        da un antico nucleo agricolo sorto intorno alla met&agrave; del secolo
        XIII, forse come nodo di irrigazione o, anche, di navigazione, da cui
        comunque si sovrintendeva alla coltivazione ed all'amministrazione di
        tutti i beni accumulati nelle aziende sulle rive del fiume. Analizzandone
        la pianta si notano con chiarezza i diversi edifici che si affacciano
        intorno alla grande corte agricola: a sud la chiesa, fiancheggiata dal
        monastero, ed intorno le abitazioni, le stalle, pi&ugrave; defilata la
        porcilaia, i depositi e le tettoie. In una pergamena datata 1244 &egrave;
        nominata una chiesa che sorgeva sullo stesso luogo di San Lorenzo: probabilmente
        con l'ingrandirsi della propriet&agrave; aument&ograve; la popolazione
        e si rese necessaria una chiesa pi&ugrave; grande. L'attuale risalirebbe
        al 1267 e dovette assumere ben presto notevola importanza se, come narrano
        le cronache, vi si tenne nel 1290 uno dei capitoli generali degli Umiliati.
        trasformata nel 1584, fu restaurata nel 1877. La chiesa &egrave; ad aula,
        con un'unica navata; l'abside, cui si accede attraverso un arco a tutto
        sesto con doppia ghiera, &egrave; pi&ugrave; bassa e pi&ugrave; stretta
        della navata. Il soffitto a cassettoni fu aggiunto nel secolo XVIII nascondendo
        le antiche capriate. Tornando all'esterno, la sopraelevazione della parete
        terminale dell'abside e, a sinistra, la stessasopraelevazione del muro
        terminale del corpo delle navate, individuano una particolare scansione
        spaziale che si &egrave; gi&agrave; vista rappresentata nelle miniature
        quattrocentesche. Il campanile, con terminazione a cono cestile, &egrave;
        impostato sul fianco nord dell'abside. Della grangia di un tempo, recinta
        dal fossato, restano, oltre alla chiesa, che occupa il lato sud della
        corte, ove &egrave; anche l'ingresso, una parte delle costruzioni agricole;
        queste, disposte a trapezio, non formano un vero e prorio recinto ma presentano
        alcuni spazi vuoti. Nel 1990 si sono iniziati lavori nel monastero che
        hanno messo in luce colonne ed arcate affrescate: si tratterebbe di un
        ambiente a due navate, suddivise in cinque campate, rette da colonne di
        serizzo. In comune di Opera, l'insediamento Mirasole ha uno sviluppo pi&ugrave;
        compatto rispetto a quello di Monlu&egrave;. La chiesa, dedicata a Santa
        Maria Assunta, fu fondata intorno ai primi anni del secolo XIII, ma l'attuale
        fabbrica non sarebbe anteriore alla fine del Trecento. Il campanile ha
        molti punti di contatto con quello di San Lorenzo a Monlu&egrave;: &egrave;
        una torre quadrata, in laterizio, contro la quale l'attuale abside poggia
        in sovrastruttura. La costruzione del campanile &egrave; dunque da porsi
        fra l'edificio duecentesco e l'attuale. La facciata della chiesa, molto
        semplice, arretrata rispetto alla corte agricole, fu compiuta nel secolo
        XV. Sul lato ovest &egrave; il chiostro, di particolare interesse anche
        perch&egrave; &egrave; uno dei meglio conservati in territorio milanese
        (quello di Chiaravalle &egrave; infatti per tre lati dovuto ad un restauro,
        quello di Morimondo &egrave; pi&ugrave; tardo e fino a non molto tempo
        fa era diviso da un muro, non esistono pi&ugrave; n&egrave; il chiostro
        di Abbadia Cerreto, n&egrave; quello di Vibodone). Risale alla prima met&agrave;
        del Quattrocento, &egrave; di pianta quadrata, ad otto arcate per ogni
        lato, sormontate da loggia architravata sui lati nord ed ovest. Interessanti
        sono i capitelli delle colonne d'angolo ed alcuni dei peducci degli archi
        delle crociere: riportano talvolta il sole, simbolo dell'abbazia, talvolta
        immagini papali o vescovili. Dal chiostro una bifora illumina la sala
        capitolare. E' un ambiente di estrema semplicit&agrave; ma di curate proprzioni,
        che ricorda l'importanza dell'attivit&agrave; degli Umiliati anche per
        l'influenza esercitata dalla coeva architettura civile. Tutto il complesso
        &egrave; per&ograve; di estremo interesse per il suo carattere agricolo-industriale
        di grangia fortificata. Con la fine dell'Ordine, Mirasole, come molte
        altre propriet&agrave;, pass&ograve; al Collegio Elvetico (anche questo,
        come quelo dei Gesuiti, fondato da San Carlo) e, successivamente, all'Ospedale
        Maggiore, che lo ha restaurato. Spostiamoci ora a pochi chilometri ad
        est di Mirasole, (in linea d'aria non pi&ugrave; di 5 o 6) ed entriamo
        finalmente nel borgo di Viboldone, la pi&ugrave; importante fondazione
        umiliata e l'unica - a tutt'oggi - ad averne conservato, oltre alla principali
        espressioni artistiche, anche l'ambiente. Chi giunge a Viboldone, ancor
        prima di entrare in chiesa o nel palazzetto del Priore e di ammirarne
        gli splendidi affreschi e le perfette proporzioni, si trova avvolto in
        una atmosfera di pace e traquillit&agrave;: il verde dei campi, il rosso
        brunito del cotto dei coppi e dei mattoni, il sommesso rumore di una roggia
        che scorre. Sono le nostre radici, quelle che affondano per tradizione
        nell'agricoltura, nella campagna e ci richiamano a valori diversi da quella
        logica un po' perversa del profitto che regola ormai da tempo le nostre
        giornate imponendoci tempi sempre pi&ugrave; stretti e disumani. La presenza
        degli Umiliati nella Bassa lombarda non ci ha solo lasciato una importante
        eredit&agrave; artistica, ma ha anche letteralmente creato, unitamente
        ai cistercensi, quel paesaggio fortemente antropizzato che caratterizza
        il territorio a sud di Milano. Gi&agrave; i Romani, con la centuriazione
        del territorio, avevano impostato un'organizzazione estremamente razionale
        dell'agro padano: ai veterani delle guerre gli imperatori concedevano
        terreni, le centurie (questo termine indicava l'appezzamento di terra
        necessario per il sostentamento di cento famiglie), ritagliate in modo
        geometrico nel territorio, secondo le direttrici delle grandi arterie
        di comunicazione (in questo caso la via Emilia, che segue ancora il tracciato
        della vecchia strada consolare). Le opere di bonifica necessarie per lo
        sfruttamento di questo territorio eminentemente paludoso si univano a
        quelle volte a migliorare trasporti e comunicazioni: proprio per questi
        motivi venne costruita la Vettabbia, che univa la citt&agrave; di Milano
        al ramo meridionale del Lambro (nel quale confluiva a Melegnano) e, tramite
        questo, al Po. Le acque della Vettabbia, necessarie come via di comunicazione,
        si rivelarono anche preziose per l'irrigazione della campagna in quanto,
        convogliando tutti gli scoli della citt&agrave;, erano particolarmente
        ricche di preziosi fertilizzanti di origine umana. Gli Umiliati si insediarono
        nel territorio a sud di Milano fin dai primi anni della loro storia: al
        momento della fondazione della chiesa dei Santi Pietro e Paolo, avvenuta
        nel 1176, avevano gi&agrave; infatti dei possedimenti nella pieve di San
        Giuliano (secondo il Tiraboschi a partire dal 1140). La loro presenza,
        unitamente a quella dei cistercensi, port&ograve; ad una rinascita di
        questi luoghi i quali, dopo la caduta dell'impero romano e le invasioni
        barbariche, avevano conosciuto un lungo periodo di abbandono e rovina.
        E pare che siano stati proprio gli Umiliati a riorganizzare l'assetto
        idrico della zona delle risorgive, a &quot;restaurare&quot; il corso della
        Vettabbia e ad introdurre il sistema di coltivazione delle marcite. Viboldone
        era un tempo una delle case umiliate pi&ugrave; importanti di tutta la
        Lombardia. Nel secolo XIII si alternava infatti con Rondineto (Como),
        Vigalone(Pavia) e San Cristoforo di Lodi al governo di tutte le altre.
        Per questa prerogativa fu spesso sede del Generale dell'Ordine ed ebbe
        ospiti illustri, quali papa Gregorio X alla fine del Duecento, Matteo
        e Galeazzo Visconti nel Trecento. La chiesa fu fondata insieme al monastero
        nel 1176. La costruzione inizi&ograve; come di consueto dalla parte absidale
        ma solo le prime due campate sono del secolo XII; i lavori, interrotti,
        furono ripresi nella seconda met&agrave; del Duecento e si protrassero
        fino al 1348, data di compimento della facciata. L'impianto &egrave; a
        tre navate, di quattro campate ciscuna, coperte da criciere costolate
        inquadrate da archi trasversali a sesto acuto. La quinta campata si identifica
        con il transetto, che non sporge dal profilo della pianta. L'abside, a
        terminazione piana, ricorda l'analoga tradizione cistercense. A questi
        monaci, e agli Umiliati, si deve quel particolare spirito di innovazione
        che port&ograve; l'arte lombarda a uno stacco dalla precedente tradizione
        romanica, iniziando ad individuare una spazialit&agrave; gi&agrave; rivolta
        al nuovo gusto gotico. La torre campanaria, si innalza diretamente sulla
        volta dell'abside, avvicinandosi come posizione a quella della torre nolare
        cistercense (questa per&ograve; si innalzava all'incrocio del transetto).
        La facciata &egrave; dovuta al priore Guglielmo Villa, che la fece costruire
        nel 1348, come si legge su una lapide in alto, sulla sinistra del portale.
        L'elemento dominante &egrave; il laterizio, associato talvolta per decorazione
        al marmo bianco e all'intonaco. Le sculture della lunetta, che rappresentano
        la Madonna fra i Santi Ambrogio e Giovanni da Meda, sono attribuite al
        cosiddetto &quot;Maestro di Viboldone&quot;. Ad una mano pi&ugrave; popolare
        si possono forse riferire le sculture delle edicole, con i Santi Pietro
        e Paolo. Nella facciata, ad elementi tipicamente lombardi, come la forma
        a capanna racchiusa da possenti contrafforti e spartita da due semicolonne,
        la facciata &quot;a vento&quot;, con le bifore aperte sul cielo, l'ampio
        oculo centrale contornato da una cornice marmorea, se ne aggiungono altri
        per noi meno consueti, ma derivanti da quel gusto toscaneggiante forse
        qui introdotto da un artista venuto a Milano al seguito di Giovanni di
        Balduccio da Pisa autore, come si &egrave; visto, della coeva fronte di
        Santa Maria di Brera. Questi elementi sono, ad esempio, le due edicole
        pensili ai lati del portale e le ghimberghe. Per il carattere &quot;lombardo&quot;
        delle finestre &quot;a cielo aperto&quot; ricordiamo i coevi e vicini
        esempi di San Bassiano a Lodi vecchio, di San Francesco a Lodi, del duomo
        di Crema. All'interno, numerosi e famosi sono i vari cicli di affreschi:
        nel tiburio la Madonna in trono e Santi, datata 1349, ed il Giudizio universale,
        attribuiti a Giusto de Menabuoi. la Crocefissione e le scene della Vita
        di Cristo rimandano alle rappresentazioni degli oratori di Solaro, Mocchirolo
        e Lentate. Il monastero originario &egrave; ormai scomparso, rimane il
        &quot;Palazzetto del Priore&quot; ornato da splendidi affreschi e, ad
        est della chiesa, il nuovo convento costruito negli anni Sessanta dall'arch.
        Luigi Caccia Dominioni: un volume nuovo, complesso, che pur non rinuncoiando
        a manifestare chiaramente la propria modernit&agrave;, si inserisce con
        perfetta armonia accanto all'importante complesso storico-artistico. Intorno
        sorgono ancora, numerose, le cascine, un tempo dipendenti dall'abbazia.
        Una di queste, di cui &egrave; documentata fin dagli inizi del Duecento
        l'appartenenza all'abbazia, &egrave; Montone, citata da Innocenzo III
        nella bolla di conferma dell'ordine degli Umiliati del 1201, bolla in
        cui venivano confermati anche tutti i possedimenti della casa di Viboldone,
        ed &egrave; una delle cascine che maggiormente ha mantenuto intatto e
        vivo il suo carattere. E' una architettura semplice, &quot;povera&quot;
        ma estremamente raffinata e curata in ogni dettaglio decorativo. La presenza
        della fossa esterna in cui scorre la roggia ci rimanda a tipologie di
        derivazione castellana, fortificata, cui spesso il tipo della cascina
        &egrave; debitore nell'impianto, probabilmente derivatone. L'immagine
        materica che ci si presenta non &egrave; certo quella medievale, risalendo
        ai primi decenni dell'Ottocento, ma ne &egrave; almeno filiazione diretta.
        Trasformata nei materiali (il mattone cotto al posto della terra cruda
        spesso usata per le tipologie rurali nei tempi passati, il tetto in coppi
        e non pi&ugrave; in paglia...), ma essenzialmente analoga nel rapporto
        con la campagna. L'origine della tipologia della cascina non trova concordi
        tutti gli storici dell'architettura. Alcuni studiosi affermano che l'attuale
        abitazione a corte risalirebbe al Cinquecento, diventando elemento caratterizzante
        della campagna lombarda solo nel Settecento. Si sostiene anche che lo
        sviluppo tipologico non deriverebbe da una forma chiusa, &quot;fortificata&quot;,
        ma dall'aggregazione successiva di corpi di fabbrica inizialmente attestati
        su due schiere parallele, separate quindi da un cortile chiaramente delimitato
        ma aperto. La progressiva chiusura della corte agricola non sarebbe avvenuta
        prima della fine del Seicento. Questo nuovo assetto deriverebbe da una
        serie di fattori concomitanti: l'estensione della coltivazione dei pascoli,
        l'aumento dell'allevamento bovino e, come diretta conseguenza, della produzione
        di latte e formaggio, la comparsa dell'imprenditore &quot;capitalista&quot;,
        proprietario o affittuario, a sostituzione della precedente figura del
        mezzadro. La conseguente chiusura della corte non deriverebbe dunque da
        esigenze di chiusura, di difesa, ma da motivi organizzativi, di controllo
        del lavoro, e dei prodotti dell'azienda. Cascina Castelletto sorge a sud
        di Viboldone, a pochi km a ovest di Montone, ma &egrave; da questa nettamente
        separata dal taglio dell'autostrada del Sole e dalla tangenziale Ovest.
        L'insediamento di vcastelletto &egrave; fortemente caratterizzato dalla
        presenza di un palazzetto padronale di chiaro stampo fortificato, ulteriore
        conferma della frequente commissione fra il tipo del castello e quello
        della cascina, e della probabile derivazione tipologica di quest'ultima
        dal primo. L'accesso alla casa padronale avviene dalla grande corte, ove
        si affacciano tutti i principali edifici: la bella casera, i fienili,
        le stalle, i portici. la casera stesa, posta al limitare ovest della corte,
        delimita a sua volta un successivo spazio, quasi un secondo cortile su
        cui si affaccia la vecchia porcilaiia (ormai non pi&ugrave; in uso). la
        struttura della csera, ora utilizzata solo in parte e come deposito, era
        di rilevante importanza fra gli edifici che formavano la cascina. Vi si
        lavorava il latte, che doveva essere anche scaldato per arrivare alla
        produzione del formaggio; le forme infine, per essere conservate, avevano
        bisogno di un ambiente ben ventilato, al riparo da forti sbalzi termici.<br>
        Numerosi erano i molini che fra Chiaravalle e Viboldone utilizzavano le
        acque della Vettabbia, numerosi sono i documenti che testimoniano le liti
        ricorrenti anche fra i monaci per eventuali usi impropri (o per &quot;furti&quot;)
        delle acque stesse. Del molino Torretta, a nord del monastero, quasi al
        confine con l'abitato di Civesio, si conserva (ma per quanto tempo ancora?)
        la muratura perimetrale e qualche tramezzo. Crollato &egrave; il tetto,
        pressocch&egrave; scomparsi gli ingranaggi interni e la vecchia ruota
        &egrave; ormai sepolta sotto sterpi e rovi che hanno invaso le vecchie
        murature. Eppure a una lettura pi&ugrave; attenta non sfuggono elementi
        importanti che ne evidenziano il carattere ancora medievale: l'arcata
        d'ingresso, la soprastante monofora e la struttura della torre, ancora
        visibile dall'interno. A pochi metri dal molino scorre la Vettabbia, forza
        motrice ormai inutilizzata, di cui &egrave; possibile vedere il meccanismo
        delle chiuse. Torniamo alla casa madre, all'abbazia che un tempo formava
        anch'essa una vera corte agricola, peraltro di carattere quasi fortificato,
        carattere determinato dall'ingresso in torre (analogo a quello, tuttore
        conservato, che si &egrave; visto a Mirasole). Analizziamone la planimetria
        settecentesca. Le costruzioni esistenti sono indicate in rosa, tranne
        la chiesa, bianca, di cui sono accennate le volte e, solo indicativamente,
        la parte absidale. Perfettamente leggibile &egrave; il monastero, ad est
        di San Pietro, formato da quattro corpi di fabbrica intorno al chiostro
        centrale rettangolare. il corpo di sud-est si protende al di l&agrave;
        dell'intersezione con quello di sud-ovest, andando ad indicare una sorta
        di chiusura della corte agricola sulla quale tutto il complesso si affacciava,
        ed il cui ingresso avveniva sul lato meridionale attraverso una torre:
        vero e proprio complesso fortificato che purtroppo venne stravolto nella
        sua funzione nel 1933, quando i lavori di restauro decisero la demolizione
        della torre e di tutti i rustici che vi si affacciavano, snaturando l'immagine
        complessiva dell'abbazia. Dal palazzo del &quot;Priore&quot; - che qualche
        studioso ha voluto identificare con la sede del monastero maschile - due
        stretti corpi, anche questi scomparsi, si allungavano verso nord e nord-est
        ad abbracciare la corte ed il terreno tenuto ad orto. Ad est del monastero,
        una grafia completamente diversa indicherebbe un giardino. L'accesso all'abitato
        non avveniva da est, ma da sud. La strada principale si immetteva sull'asse
        centrale passando fra gli orti ad ovest dell'attuale cascina &quot;Corte
        Granda&quot;, che era a sua volta separata dal monastero da uno dei tanti
        canali derivati dalla Vettabbia. Una strada carrabile fiancheggiava il
        lato ovest del palazzo &quot;del Priore&quot; e permetteva di raggiungere
        i campi senza passare dalla corte principale. Non c'&egrave; traccia della
        cascina &quot;dell'Abbazia&quot;, i cui fabbricati sono dunque di successiva
        edificazione; al suo posto alcuni terreni indicati come &quot;aratori&quot;.
        Seguendo l'asse centrale in direzione ovest, un piccolo aggregato di edifici
        sparsi forma il nucleo dell'abitato &quot;staccato&quot; dall'insediamento
        monastico. Non &egrave; ovviamente possibile fare una analisi puntuale
        delle vecchie strutture rapportandole all'esistente, probabilmente di
        pi&ugrave; tarda costruzione. ma &egrave; ugualmente interessante notare
        la netta distinzione che sembra sussistere fra lo spazio ad est, polarizzato
        intorno alla presenza dell'insediamento monastico e quello ad ovest, di
        natura pi&ugrave; popolare. Nei pi&ugrave; tardi mappali del catasto del
        L ombardo Veneto, la conformazione del borgo rimane molto vicina a quella
        delle mappe di Carlo VI. Il borgo ripropone gli stessi edifici, che mantengono
        il loro &quot;stacco&quot; dall'abbazia, rispettandone l'impatto ambientale.
        La stessa situazione si rileva ne cessato catasto (1898-1902). Non c'&egrave;
        stato uno sviluppo particolare. Solo la cascina &quot;Grande&quot; acquista
        sempre pi&ugrave; importanza nella sua posizione di &quot;cannocchiale
        prospettico&quot; privilegiato verso la corte abbaziale. Si legge dunque
        una sorta di dicotomia che non &egrave; certo un taglio, ma una efficace
        distribuzione di spazi che permette di raggiungere quell'armonia di insieme
        che &egrave; irrinunciabile all'interno di un pi&ugrave; vasto discorso
        di conservazione. Durante il recente congresso svoltosi a Viboldone per
        festeggiare il 650&deg; anniversario del compimento della facciata della
        chiesa dei Santi Pietro e Paolo (1348), nella giornata dedicata all'arte
        gli studiosi hanno sottolineato l'importanza non solo delle architetture,
        degli affreschi, delle sculture, ma di tutto l'ambiente, fatto anche di
        silenzi, di strade sterrate, di stalle e di mulini, di rogge, di chiuse...
        Un ambiente ancora marcatamente rurale, la cui conservazione dovrebbe
        essere un impegno comune.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade size="1">
    </td>
  </tr>
</table>
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" WIDTH="61" HEIGHT="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet�
  dell'<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:%20webmaster@aczivido.net">webmaster@aczivido.net</a></font></font></small></p>
</body>
</html>
