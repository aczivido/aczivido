<html>
<head>
<meta name="GENERATOR" content="Microsoft FrontPage 3.0">
<title>Quale recupero per il Borgo di Viboldone</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style></head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="3"><b><font size="2">Quale
        recupero per il Borgo di Viboldone</font><br>
        </b> </font><font face="Verdana, Arial, Helvetica, sans-serif" size="2">idee
        e progetti a confronto<br>
        <br>
        <font size="1">Atti del Convegno organizzato da &quot;Associazione per
        la Salvaguardia e Valorizzazione di Viboldone&quot;, con il patrocinio
        e il contributo del Comune di San Giuliano Milanese, sabato 10 giugno
        2000.<br>
        <br>
        </font></font></p>
    </td>
  </tr>
  <tr>
    <td align="left" valign="top">
      <hr noshade size="1">
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td width="100%" align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="1"><b>Il
        problema del recupero del Borgo di Viboldone</b><br>
        E' difficile trovare modi nuovi e accattivanti per convincere il grande
        pubblico e gli amministratori, sull'interesse a investire nel recupero
        dell'edilizia rurale in genere e, in particolare, di quella storica. Ci
        sono tante cascine nel territorio milanese, caratterizzate da edifici
        spesso fatiscenti, simbolo di un'agricoltura che cambia profondamente
        e che lascia dietro di s&egrave; segni spesso negativi di questi cambiamenti,
        compresa la semplificazione colturale (e culturale) e la banalizzazione
        del paesaggio. Cos&igrave; come nel passato i complessi rurali si sono
        espansi per incorporare nuove funzioni oggi si deve accettare un percorso
        a ritroso. Non tutti i complessi rurali hanno per&ograve; le stesse valenze
        e, quindi, ci&ograve; che pu&ograve; essere accettabile in certe aree
        non lo &egrave; necessariamente in altre. Inoltre, in senso lato, va comunque
        tenuta in conto la necessit&agrave; di:<br>
        - recuperare volumetrie comunque presenti;<br>
        - favorire una ridistribuzione di popolazione e attivit&agrave; sul territorio,
        per arrestare il degrado e favorire un nuovo sviluppo;<br>
        - realizzare aree di ricreazione per la popolazione urbana.<br>
        E' chiaro, per&ograve;, che in taluni luoghi la disponibilit&agrave; di
        ingenti volumetrie non pi&ugrave; utilizzabili per il settore agricolo,
        ha messo i proprietari degli immobili di fronte alla scelta dell'abbandono
        o del riutilizzo per uso extragricolo. A questa situazione non sfugge
        il Borgo di Viboldone. Per&ograve; Viboldone non &egrave; un borgo rurale
        qualunque perch&egrave; oltre a pregevoli fabbricati storici presenta:<br>
        - un complesso religioso attivo, meta di pellegrinaggi;<br>
        - un relativo isolamento dalle aree di recente sviluppo urbanistico.<br>
        Un piano di sviluppo e di recupero dell'area non pu&ograve; nn partire
        dalle peculiari caratteristiche del sito ed essere basato su scelte conseguenti.
        La prima operazione da condurre &egrave; quella di &quot;isolare&quot;
        il borgo per salvaguardarlo dai possibili sviluppi delle vicine aree urbanizzate.
        Occorre realizzare un'area verde di fruizione pubblica che avrebbe come
        primo scopo quello di catalizzare la popolazione vicina verso il borgo.
        Occorre, poi decidere verso quale flusso di popolazione puntare:<br>
        - dal borgo verso i centri vicini durante il giorno e stanziale durante
        i fine settimana (tipico della popolazione residente);<br>
        - dai centri vicini verso il borgo durante il giorno e turistico ricreativo
        durante i fine settimana (tipico di aree con attivit&agrave; lavorative);<br>
        - misto.<br>
        La scelta non &egrave; indifferente perch&egrave;, a esempio, se ci si
        rifacesse al primo modello: a) si verrebbe a creare una incompatibilit&agrave;
        di fatto fra esigenze del complesso religioso e necessit&agrave; di afflusso
        dei fedeli; b) l'isolamento del borgo non sarebbe pi&ugrave; godibile
        da parte della popolazione limitrofa. La presenza delle religiose andrebbe
        valorizzata mantenendo basso il profilo della frequentazione non legata
        al culto. Per consentire la sopravvivenza di una piccola attivit&agrave;
        commerciale e di ristorazione occorre puntare sulla presenza del piccolo
        artigianato (necessit&agrave; di piccole volumetrie) o di terziario pi&ugrave;
        o meno avanzato e del turismo religioso o ricreativo.<br>
        La destinazione residenziale esclusiva (auspicabile solo per gli addetti
        agricoli e commerciali) &egrave; poco raccomandabile, perch&egrave; la
        popolazione residente gradirebbe poco, per ragioni di sicurezza, lasciare
        libero accesso ai visitatori durante il giorno e nei fine settimana. In
        definitiva, le scelte da effettuare non possono partire dal fatto incontestabile
        che il Borgo di Viboldone &egrave; uno straordinario concentrato di storia,
        cultura, tradizione e fede e, come tale deve, prioritariamente, rimanere
        fruibile alla popolazione in genere e non essere riservato a pochi. Sicuramente,
        occorre fare ogni sforzo per rivitalizzarlo e, quindi, consentire un recupero
        dignitoso dei fabbricati, tale da consentire anche di remunerare la propriet&agrave;.<br>
        <br>
        Franco Sangiorgi, Presidente di R.U.R.A.L.I.A., Associazione Italiana
        per il Recupero Unitario delle Realt&agrave; agricole e dei Luoghi.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade size="1">
    </td>
  </tr>
</table>
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" WIDTH="61" HEIGHT="95" border="0"></a><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:%20webmaster@aczivido.net">webmaster@aczivido.net</a></font></font></small></p>
</body>
</html>
