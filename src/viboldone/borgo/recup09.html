<html>
<head>
<meta name="GENERATOR" content="Microsoft FrontPage 3.0">
<title>Quale recupero per il Borgo di Viboldone</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style></head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="3"><b><font size="2">Quale
        recupero per il Borgo di Viboldone</font><br>
        </b> </font><font face="Verdana, Arial, Helvetica, sans-serif" size="2">idee
        e progetti a confronto<br>
        <br>
        <font size="1">Atti del Convegno organizzato da &quot;Associazione per
        la Salvaguardia e Valorizzazione di Viboldone&quot;, con il patrocinio
        e il contributo del Comune di San Giuliano Milanese, sabato 10 giugno
        2000.<br>
        <br>
        </font></font></p>
    </td>
  </tr>
  <tr>
    <td align="left" valign="top">
      <hr noshade size="1">
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td width="100%" align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="1"><b>Soprintendenza
        ai Beni Ambientali e Architettonici</b> (Libero Corrieri)<br>
        Ringrazio l'associazione per aver dato l'occasione alla Soprintendenza
        di partecipare a questo incontro che &egrave; sicuramente di grande interesse
        per il tipo di problematiche che si pone. Non intendo portare avanti problemi
        di confronto e di polemica con l'oratore che mi ha preceduto che d'altronde
        ha manifestato gi&agrave; da s&egrave; la posizione generale. Rimane il
        problma di fondo che le Soprintendenze svolgono il proprio ruolo e se
        voi guardate in giro vedete l'ambaradan generale di questo nostro paesaggio,
        vi rendete conto come le Soprintendenze non riescono ad intervenire perch&egrave;
        credo che la creativit&agrave; moderna sia all'apice, sia dentro le citt&agrave;
        che fuori, la tutela ambientale &egrave; difficilissima da gestire, per
        cui la libido progettuale &egrave; fortemente scatenata.<br>
        Arriver&ograve; velocemente al nostro problema. La Soprintendenza non
        intende porsi come una istituzione per cui il vincolo diventi una cosa
        castrante ma assolutamente diventi un elemento di base dialettica. Noi
        crediamo che attraverso le procedure di tutela aumentino il numero delle
        istituzioni che partecipino al confronto progettuale e che di conseguenza
        ci sia una richiesta di qualit&agrave; professionale e imprenditoriale
        che sia indispensabile per il buon esito del recupero del patrimonio che
        abbiamo in questo caso intorno all'abbazia di Viboldone. Io non posso
        che essere chiaramente d'accordo sulle premesse teoriche avanzate sia
        dal sindaco che dall'assessore all'urbanistica, la Soprintendenza sull'ottica
        del recupero non pu&ograve; non essere allineata a questo.<br>
        Questo non vuol dire che ne scaturiscano dei vincoli tali che siano poi
        assolutamente inibitori sotto il profilo del riutilizzo ma che siano invece
        elementi di deterrente, di confronto progettuale e professionale. Recuperare
        &egrave; difficile, se la malta in argilla ha permesso di tenere in piedi
        per un periodo cos&igrave; lungo tali edifici vuol dire che l'impegno
        progettuale sar&agrave; pi&ugrave; accurato che non nel demolire o costruire
        l'edificio. Credo che ai professionisti queste cose le possiamo chiedere.
        Se in un mondo in cui siamo proiettati verso il futuro non siamo in grado
        di indagare, capire e recuperare il passato questa &egrave; una cosa che
        non funziona.<br>
        Chiuder&ograve; con un discorso molto semplice. Se la cascina lombarda
        &egrave; frutto di una ricerca tecnologica, questa cascina lombarda sta
        scomparendo, non sta crescendo e allora secondo noi questa ricerca tecnologica
        che ha determinato la cascina lombarda deve essere il pi&ugrave; possibile
        rispettata, non pu&ograve; essere dimenticata. Siamo una societ&agrave;
        dove avanza il biodegradabile, l'usa e getta, abbiamo delle strutture
        che hanno superato il secolo e vogliamo permetterci noi di buttarle via?.
        Chiuder&ograve; con una frase di Carlo Levi: &quot;Il futuro ha un cuore
        antico&quot;.</font></p>
      </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade size="1">
    </td>
  </tr>
</table>
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" WIDTH="61" HEIGHT="95" border="0"></a><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:%20webmaster@aczivido.net">webmaster@aczivido.net</a></font></font></small></p>
</body>
</html>
