<html>
<head>
<meta name="GENERATOR" content="Microsoft FrontPage 3.0">
<title>Quale recupero per il Borgo di Viboldone</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style></head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="3"><b><font size="2">Quale
        recupero per il Borgo di Viboldone</font><br>
        </b> </font><font face="Verdana, Arial, Helvetica, sans-serif" size="2">idee
        e progetti a confronto<br>
        <br>
        <font size="1">Atti del Convegno organizzato da &quot;Associazione per
        la Salvaguardia e Valorizzazione di Viboldone&quot;, con il patrocinio
        e il contributo del Comune di San Giuliano Milanese, sabato 10 giugno
        2000.<br>
        <br>
        </font></font></p>
    </td>
  </tr>
  <tr>
    <td align="left" valign="top">
      <hr noshade size="1">
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td width="100%" align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="1"><b>Associazione
        Amici dell'Abbazia di Viboldone</b><br>
        L'incontro di oggi arriva a sei anni di distanza dalla presentazione del
        &quot;Progetto urbanistico&quot; per Viboldone di Cesare Macchia Cassia
        e della &quot;Ricerca storico artistica&quot; di carlo Perogalli e Chiara
        Mauri, promosse meritoriamente dal Comune di San Giuliano, e a due anni
        dal Convegno per i 650 anni dell'Abbazia, promosso dalla scrivente associazione
        assieme al Monastero e al Comune, ed &egrave; a questi fondamentali contributi
        che intendiamo riferirci, in coerenza e continuit&agrave; con il nostro
        obbligo statutario di impegno per la conservazione del complesso monumentale
        e del territorio e con la nostra attivit&agrave;, da oltre un decennio,
        a favore dell'Abbazia (ed &egrave; ci&ograve; che ci caratterizza, anche
        nel nome &quot;Amici dell'Abbazia&quot;, rispetto alla &quot;Associazione
        per la salvaguardia e valorizzazione di Viboldone&quot;, organizzatrice
        di questo convegno).<br>
        La prima considerazione &egrave; che il borgo di Viboldone esiste in quanto
        esiste l'abbazia, considerazione apparentemente ovvia ma importante per
        stabilire priorit&agrave; e compatibilit&agrave; di ogni progetto sul
        borgo; dalle origini documentate nel 1176 alla forzata soppressione del
        monastero nel 1773 con conseguenti distruzioni e decadenza, alla rinascita
        monastica nel 1941 ad oggi, la realt&agrave; storica, artistica e culturale
        dell'abbazia si &egrave; riverberata sulle cascine, un tempo parte integrante
        del complesso monastico e sulle poche case del borgo, altrimenti forse
        gi&agrave; scomparso o trasformato come nella vicina Sesto Ulteriano o
        altre numerose localit&agrave; del sud Milano (che sarebbe istruttivo
        visitare con documentazione fotografica di qualche decennio fa), senza
        ignorare che &egrave; proprio dalla presenza dell'Abbazia che questo territorio
        riceve particolare appetibilit&agrave; urbanistica.<br>
        L'Abbazia, centro raro, prezioso e non ripetibile di memorie, arte e cultura,
        &egrave; quindi da porre al centro di ogni progetto di modifica del borgo
        e del territorio, che su di essa andrebbe inesorabilmente ad influire;
        in un contesto, ricordiamo, gi&agrave; assediato da strade, autostrade,
        treni, aerei, elettrodotti, acque unquinate e insediamenti industriali
        che le riservano solo un minuscolo ambito di bellezza, a ricordo dell'antico
        splendore.<br>
        &quot;Il territorio... ha sostituito alla natura la cultura&quot;, ci
        ricordava il prof. Perogalli (L'arte del territorio di Melegnano, 1977),
        affermando che l'attenzione per il singolo monumento &egrave; insufficiente
        se si prescinde dal contesto territoriale e si sottovaluta l'importanza
        dell'ambiente rurale, e ancora su Viboldone (ricerca del 1993) scriveva
        &quot;tale primario monumento rester&agrave; insufficientemente capito...
        avulso dal... contesto agrario nel quale era nato e vissuto... infatti
        le due odierne distinte realt&agrave; - chiesa e cascina - innaturalmente
        ed illogicamente separate... costituiscono una realt&agrave; assolutamente
        unica&quot;. Da questo Perogalli faceva discendere la proposta, avanzata
        dalla commissione consiliare del Comune di San Giuliano, di fare di Viboldone
        il polo culturale della citt&agrave;, ubicando nella Corte Grande, ptopsta
        contenuta, in modo molto articolato, anche nel progetto Macchi Cassia,
        che prevedeva il rispetto del suo aspetto esterno ed una sua funzione
        pubblica. Scriveva ancora Chiara Mauri (ricerca citata) &quot;tutto il
        territorio &egrave; storia, segno delle civilt&agrave; che l'ha creata&quot;,
        ricordando &quot;il valore imprescindibile della cultura contadina, dell'architettura
        rurale&quot;, e a nostro avviso queste affermazioni assumono un particolare
        significato nel contesto del parco Agricolo Sud Milano ed in presenza
        di una recente drammatica accelerazione della scomparsa di tali segni
        anche nel territorio di Viboldone (ricordiamo solo il caso del medievale
        Molino Torretta, un tempo parte integrante dell'Abbazia).<br>
        Da tutto questo deriva il nostro convincimento sull'importanza di evitare
        alterazioni del borgo e del contesto agricolo, nel quele vive l'Abbazia,
        e che consente ancor oggi, nonostante tutto, al visitatore di Viboldone
        di essere ricondotto alle sue radici e origini storiche ed in definitiva
        alla sua comprensione.<br>
        Ci sembra che l'aspetto pi&ugrave; problematico sia rappresentato dalla
        cascina Corte Grande, adiacente e contigua all'Abbazia, da un lato per
        le aspettative di maggio ritorno economico in caso di abbattimento degli
        edifici agricoli e di nuove costruzioni, previste dal progetto Bergo (ISU,
        gennaio 2000), dall'altro per il tipo di uso pubblico, previsto negli
        altri progetti citati. A questo proposito riteniamo che le nuove funzioni
        della Corte Grande, cessate quelle agricole concentrate nella Cascina
        Abbazia, debbano non solo essere compatibili ma soprattutto armonizzarsi
        con la realt&agrave; storica e attuale dell'abbazia, animata da oltre
        60 anni da una comunit&agrave; monastica femminilie che, ancor oggi, in
        profonda continuit&agrave; con le sue origini, fa di Viboldone da pi&ugrave;
        di otto secoli luogo privilegiato di spiritualit&agrave;, di preghiera
        e lavoro. L'abbazia che per quetsa sua specificit&agrave; necessita di
        silenzio e isolamento, &egrave; assieme, attraverso l'ospitalit&agrave;,
        punto di riferimento per comunit&agrave; e persone di luoghi diversi,
        anche molto lontani, come possiamo testimoniare come Amici. Affermare
        questa specificit&agrave; non significa invocare privilegi, ma riconoscere
        un valore che appartiene a tutti e da tenere nel debito conto; pensiamo
        che la trasformazione in un centro residenziale (magari di 400 abitanti,
        contro il centinaio di alcuni decenni fa, con tutte le loro conseguenti
        esigenze), sia poco compatibile con l'attuale funzione di Viboldone, anche
        in questo diverso anche da altri luoghi di comini origini, come ad esempio
        Mirasole o Monlu&egrave; e Chiaravalle, queste ultime ormai parrocchie
        della periferia milanese. Chi mai penserebbe di costruire un borgo residenziale
        per inglobare Camaldoli, oppure le abbazie francesi di Fontenay, Senanque
        e Le Thoroner? Viboldone per noi e riteniamo per tutti, non &egrave; certo
        da meno, ma &egrave; a noi che spetta il compito e la responsabit&agrave;
        di tramandare quanto ci &egrave; pervenuto.<br>
        <br>
        <b>Per Viboldone non &quot;consumo&quot; ma tutela e valorizzazione</b><br>
        <u>L'Abbazia centro di spiritualit&agrave;</u><br>
        Nel XIX secolo l'Abbazia di Viboldone &egrave; uscita dalla situazione
        di abbandono in cui versava da due secoli. Anche per l'impegno diretto
        del Card. Shuster e del Card. Montini, un monastero di suore benedettine
        si &egrave; aperto collegandosi ad un presenza iniziata nel XII secolo
        dagli Umiliati e proseguita poi dai benedettini olivetani. L'edificio
        della Chiesa, gli affreschi trecenteschi, la Casa del priore sono ora
        completamente restaurati. Due anni fa un importante Convegno con la sponsorizzazione
        degli enti locali ha approfondito la storia plurisecolare della presenza
        monastica nella societ&agrave; e nella economia nel corso dei secoli.<br>
        L'Abbazia di Viboldone &egrave; ritornata ad essere un punto di riferimento
        nella ripresa della spiritualit&agrave; monastica e per gli amanti dell'arte,
        inserita in una rete di monumenti (Chiaravalle, Mirasole, Morimondo) che
        testimoniano di un alto periodo della storia della nostra regione. L'Abbazia
        svolge questa funzione anche perch&egrave; &egrave; un luogo d'incontro
        e di appuntamento di pellegrini, credenti e studiosi provenienti da ogni
        parte. <br>
        <br>
        <u>L'Abbazia luogo da tutelare</u><br>
        L'Abbazia &egrave; patrimonio di tutti, a tutti compete il compito di
        tutelarla. E' un patrimonio culturale e religioso che deve essere conservato
        per le future generazioni; esse hanno il diritto di pretenderlo. Non si
        dia il caso che ci si rimproveri in futuro di incultura e di ignoranza
        per aver compromesso il contesto ambientale in cui l'Abbazia &egrave;
        collocata. Non succeda che in futuro si debbano realizzare lavori di ripristino,
        come quelli ora in corso a Chiaravalle, per allontanare il percorso della
        ferrovia.<br>
        Studiosi di storia e di storia dell'arte, ordini monastici e una parte
        consistente dell'opinione pubblica di ogni credo in Italia e all'estero
        sono gi&agrave; da ora interessati ed attivi nel chiedere che tale patrimonio
        sia salvaguardato.<br>
        <br>
        <u>Il Borgo proiezione dell'Abbazia sul territorio</u><br>
        Come la migliore scienza urbanistica e gli studiosi di tutela dei beni
        culturali ed ambientali affermano da anni, il contesto ambientale circostante
        le grandi opere della nostra civilt&agrave; &egrave; elemento essenziale
        per la loro reale tutela. Il Borgo di Viboldone &egrave; l'Abbazia, il
        suo contesto rurale ne definisce lo spirito, le caratteristiche; i suoi
        edifici rurali sono parte della sua storia.<br>
        <br>
        <u>Gli ultimi progetti prevedono un uso non corretto del borgo</u><br>
        E' in questo contesto che deve essere esaminata qualsiasi ipotesi di interventoi
        sul futuro di Viboldone. I progetti ultimamente elaborati sono fondati
        su una visione arcaica dell'uso del territorio (sarebbe meglio dire su
        un vero e proprio &quot;consumo&quot;) perch&egrave; appaiono palesemente
        e direttamente finalizzati ad usare degli spazi per finalit&agrave; edificatorie
        di tipo puramente economico ancorch&egrave; si sostenga che si intende
        proteggere, tutelare, salvaguardare. La forma non deve ingannare che ha
        una visione non &quot;ristretta&quot; della tutela degli interessi collettivi.<br>
        <br>
        <u>Per la vera tutela e la vera valorizzazione di Viboldone</u><br>
        L'unico possibile uso del territorio di Viboldone &egrave; quello di ipotizzare
        attivit&agrave; culturali o museali nella Corte Grande lasciandola intatta
        nelle sue caratteristiche attuali, garantendo spazi ad essa esterni a
        verde agricolo e impedendo da subito il suo degrado; nel resto del borgo
        possono essere riattati ad us abitativo solo gli spazi gi&agrave; ora
        edificati e senza che sia abbandonata qualsiasi attivit&agrave; agricola.</font></p>
      </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade size="1">
    </td>
  </tr>
</table>
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" WIDTH="61" HEIGHT="95" border="0"></a><br>
  <font face="Verdana, Arial, Helvetica, sans-serif" size="1">sito di proprietï¿½
  dell'<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:%20webmaster@aczivido.net">webmaster@aczivido.net</a></font></font></p>
</body>
</html>
