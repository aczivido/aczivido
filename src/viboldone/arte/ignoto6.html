<html>
<head>
<meta name="GENERATOR" content="Microsoft FrontPage 3.0">
<title>autore sconosciuto</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style></head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="2"><b>Le
        vergini sagge e le vergini folli<br>
        </b></font><font size="1" face="Verdana, Arial, Helvetica, sans-serif">(autore
        sconosciuto) <br>
        <br>
        Meglio conservati sono gli afffreschi della seconda camapata della nave
        destra. Nuda la parete di fondo (ma forse scialbata per far posto all'altare
        barocco, ch&egrave; non s'immagina una parete di fondo vuota in una campata
        cos&igrave; fittamente decorata) i quattro scomparti della volta raffigurano
        i simboli dei quattro evangelisti, mentre le vergini sagge e folli della
        parabola, busti di profeti e santi e altre immagini occupano gli intradossi
        degli archi.<br>
        Gli affreschi furono brevemente menzionati dal Toesca nel 1912 e assegnati
        a un tardo seguace di Giovanni da Milano della &quot;met&agrave; pi&ugrave;
        progredita del Trecento&quot;; opinione seguita dal Marabottini e ripresa
        dal Salmi. Il Longhi vi accenn&ograve; pure nella sua Introduzione al
        Catalogo della Mostra d'Arte lombarda dai Visconti agli Sforza, dicendoli
        di un &quot;franco pittore toscano, pur esso, si direbbe, fiorentino&quot;.<br>
        A volre guardare i simboli degli evangelisti sulle volte, serrati entro
        quei tondi di gaddiana memoria, non parrebbe di poter dubitare dell'origine
        toscana del maestro, per quella forza lampeggiante del chiaroscuro, per
        l'energico flettersi e quasi artigliarsi dei contorni, per quel modularsi
        del colore su un unico tono rossastro. L'angelo poi ha chiare derivazioni
        ancora giottesche nel viso ombreggiato da un morbido chiaroscuro, ma l'ampio
        panneggio e le ali e persino le mani curiosamente dilatate a tenere il
        rotulo, tendono a sviluppare l'immagine di una frontalit&agrave; assoluta.<br>
        Questa tendenza si fa pi&ugrave; perspicua e dominante nelle figure delle
        imbotti e nella Madonna &quot;mater virginum&quot; dipinta al sommo dell'arco
        e a ridosso di esso, come pure nella vergine che le sta di fronte sull'arco
        opposto, addirittura prossima, questa, alla deformazione piana dell'immagine.
        Nelle varie vergini, le scollature larghe e quadrate, i volti perfettamente
        ovali, il ricadere delle pieghe diritte e larghe, e delle sopramaniche,
        persino la decorazione a larghi triangoli intorno alle immagini, tutto
        insiste su una resa piana e grafica dell'immagine pi&ugrave; che non plastica.<br>
        Plastici, e ben vedere, non sono neppure quei volti di profeti, ancorch&egrave;
        il colore arrossi fortemente le guance e la fronte, e la linea cruda definisca
        le austere e talvolta adunche fisionomie. Poich&egrave; infatti il Cristo
        e molti profeti hanno una personalit&agrave; severa e quasi arcigna che
        si tempera nella grazia amabile se pur contegnosa delle vergini. E' stato
        notato che il tema delle vergini sagge e folli &egrave; raro nel'arte
        italiana, frequente invece, in Francia. Pu&ograve; darsi che il committente
        lombardo abbia preferito un tema di sapore un po' esotico in Italia, ma
        ci&ograve; non toglie che ne abbia affidata l'esecuzione ad un toscano.
        un simile tema, in mano a un lombardo - e per di pi&ugrave; come &egrave;
        stato suggerito di un seguace tardo, verso il 1380, di Giovanni da Milano
        - lo avrebbe stimolato a ben altre, spiritose diversioni di costume, proprio
        in anni in cui il lusso s'andava sfrenando in ricami e gioielli, tutti
        puntualmente diffusi nelle miniature del tempo, nonch&egrave; a ben altre
        piacevolezze di colorito e di linearismo gotici. Qui la moda delle pieghe
        e delle lunghe sopramaniche - ch&egrave; anche il nostro pittore osserva
        la moda - rappresenta soprattutto un utile pretesto a quegli appiattimenti
        della forma e del colore a lui tanto cari, senza neppure l'ombra di raffinati
        decorativismi. Come non vi &egrave; ombra in quei visi, di quel gusto
        per i tipi fisionomici che in quegli stessi anni, per esempio, un pittore
        padano, Tommaso da Modena andava profondendo nelle campagne di Orsola
        a Treviso.<br>
        Un pittore toscano, dunque, secondo noi, ha dipinto questi affreschi verso
        il 1350. Un pittore che mostra d'essersi anch'egli educato nella sfera
        poetica di maso - per quella tenace applicazione del problema masesco
        di spaziare in superficie le immagini - alla quale si frammischiano reminiscenze
        di taddeo e della bottega orcagnesca degli anni pi&ugrave; felici e cio&egrave;,
        appunto, intorno alla met&agrave; del secolo.</font></p>
    </td>
  </tr>
</table>

<hr noshade size="1">
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" WIDTH="61" HEIGHT="95" border="0"></a><br>
  <small><font face="Verdana, Arial, Helvetica, sans-serif" size="1">sito di proprietï¿½
  dell'<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></small></p>
</body>
</html>
