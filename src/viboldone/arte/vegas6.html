<html>
<head>
<meta name="GENERATOR" content="Microsoft FrontPage 3.0">
<title>Calstelfranchi Vegas 6</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style></head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="2"><b>L'abbazia
        di Viboldone</b><br>
        </font><font size="1" face="Verdana, Arial, Helvetica, sans-serif">di
        L.Castelfranchi Vegas Scuola Tipografica San Benedetto di Viboldone, San
        Giuliano Milanese<br>
        <br>
        <strong>L'affresco della prima campata destra: la Madonna in trono e Santi
        di Michelino da Besozzo<br>
        </strong>Una terza Madonna in trono e Santi si allinea proprio di fronte
        a quest'ultimo affresco &nbsp; e cio� nella prima campata destra della
        chiesa; anch'essa, come le prime due, � votiva e reca la figura del committente
        inginocchiato. La sua esecuzione cade, secondo l'ipotesi del Longhi, verso
        il 1395 ad opera del grande pittore lombardo Michelino da Besozzo, allora
        giovanissimo.<br>
        Miglior fortuna non tocc� a questo affresco, che appare quasi del tutto
        cancellato nella parte centrale, occupata dalla Madonna in trono. Basterebbe
        questo trono a rivelare l'ambiente pittorico e il divario di anni in cui
        l'affresco fu eseguito rispetto ai precedenti e, quindi, il mutato spirito
        dell'epoca. Tanto erano massicci e prospettici i primi due troni, altrettanto
        questo ha una grazia tutta lineare e spinge verso l'alto le fragili e
        frastagliate cuspidi, simili in tutto alle gotiche guglie del Duomo di
        Milano, che andavano proprio in quegli anni nascendo, almeno nei disegni
        preparatori. Coincidenza questa tanto più interessante perch� di l� a
        pochi anni lo stesso Michelino da Besozzo sarà menzionato negli annali
        della Fabbrica del Duomo come &quot;summus in arte pittorica et designamenti&quot;.<br>
        Un brano solo di questo affresco � ancora pienamente leggibile: la figura
        di San Lorenzo a sinistra che presenta alla Vergine il committente inginocchiato.
        Domina in questa figura la qualità lombarda di indagare la realt� umana
        del personaggio, ma arricchita di una squisitezza stilistica nuova. L'ascetico
        viso del Santo, nel quale si disegnano la nobile fronte, i grandi occhi
        melanconici, le labbra sensibili e la lunga aristocratica mano che sfiora
        la graticola senza peso del martirio compongono la verit� penetrante di
        un personaggio reale, quasi un ritratto, e s'addentrano a scrutare sentimenti
        delicati e ombrosi, quelli più cari allo spirito di Michelino. Una linea
        duttile definisce i contorni, il colore � insolitamente vivace e unito,
        ovunque vibra una sommessa luminosit� che delicatamente plasma il volto,
        s'accende nel cavo della mano, sfavilla sommessa nei ricami della preziosa
        dalmatica.<br>
        L'affresco chiude cos�, con una nota di sottile poesia, sul finire del
        secolo questa rassegna di affreschi della seconda met� del Trecento, in
        cui s'alternano pittori toscani e lombardi ad illustrare il singolare
        annodarsi di esperienze culturali diverse.</font></p>
    </td>
  </tr>
</table>
<hr noshade size="1">
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" WIDTH="61" HEIGHT="95" border="0"></a><br>
  <font face="Verdana, Arial, Helvetica, sans-serif" size="1">sito di propriet�
  dell'<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:%20webmaster@aczivido.net">webmaster@aczivido.net</a></font></font></p>
</body>
</html>
