<html>
<head>
<title>Cittadino 17092007</title><meta http-equiv="Content-Type" content="text/html; charset=iso-8859-1">
<link href="/acz.css" rel="stylesheet" type="text/css">
</head>
<body>
<table width="100%"  border="0" cellspacing="0" cellpadding="0">
  <tr>
    <td align="left" valign="top" bgcolor="#005A87"><img src="/log1.png" width="590" height="97"></td>
  </tr>
</table>
<table width="100%"  border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="right" valign="top" bgcolor="#005A87"><img src="/salastampa/stampa.png" width="237" height="48"></td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<table width="100%"  border="0" cellspacing="0" cellpadding="0">
  <tr>
    <td bgcolor="#005A87">&nbsp;</td>
  </tr>
</table>
<table width="100%"  border="0" cellspacing="0" cellpadding="0">
  <tr bgcolor="#005A87">
    <td width="30%" align="left" valign="top"><img src="/log4.png" width="100%" height="100%"></td>
    <td width="70%" align="left" valign="top"><table width="98%"  border="0" cellpadding="0" cellspacing="5" bgcolor="#FFFFFF">
      <tr>
        <td align="left" valign="top"><p><img src="../cittadinotestata.gif" width="272" height="69"><br>
            17.09.2007 - di Giulia Cerboni<br>
            <br>
            Due delegazioni dalla Francia e dalla Svizzera ospiti del comune per assistere all&rsquo;importante appuntamento con la storia<br>
            <strong>La battaglia con i cavalli incanta Zivido</strong><br>
            Per la prima volta i destrieri nella rappresentazione dei Giganti<br>
            <br>
          Soldati
francesi e mercenari svizzeri dopo quasi 500 anni dai lontani giorni
del 13 e 14 settembre del 1515 sono tornati a fronteggiarsi ieri
pomeriggio a Zivido di San Giuliano Milanese in una scenografica
rievocazione storica. L&rsquo;arena dell&rsquo;antica frazione si &egrave; cos&igrave; ancora una volta animata di personaggi in costume, tra suoni di tamburi e sbandieratori che si sono cimentati in un&rsquo;esibizione messa in scena prima della simulazione dello scontro. Dopodich&eacute;, di fronte a un nutrito pubblico di sangiulianesi accalcati intorno al palcoscenico all&rsquo;aperto, i cavalieri hanno riproposto alcuni momenti della battaglia, mentre una voce narrante ha ripercorso i passi principali della pagina di storia che si consum&ograve; sulla piana di Zivido, ricordata nel tempo per la sua cruenza. Anche quest&rsquo;anno quindi, come vuole una tradizione ormai consolidata, il borgo storico ha ospitato il corteo con una sessantina di personaggi che hanno indossato gli abiti cinquecenteschi. Ospiti d&rsquo;eccezione durante gli eventi le autorit&agrave; svizzere e francesi, con una delegazione di Bussy Saint George, la cittadina d&rsquo;Oltralpe gemellata con San Giuliano. La gente ha apprezzato. Se la rievocazione a cavallo ha siglato infatti l&rsquo;evento di punta, collezionando ampia partecipazione da parte della comunit&agrave; locale, il pubblico non si &egrave; fatto attendere nemmeno nelle altre iniziative che si sono tenute a partire dalla mattinata. E come ormai di consueto nel primo pomeriggio le autorit&agrave; comunali hanno dato il benvenuto ai rappresentanti stranieri in un momento ufficiale presso la sala cerimonie del comune di San Giuliano. In base a un&rsquo;organizzazione ben rodata, frutto della stretta collaborazione tra amministrazione comunale e Associazione culturale Zivido, il programma si &egrave; svolto secondo l&rsquo;impostazione consolidata con qualche tocco di novit&agrave;. L&rsquo;impegno principale quest&rsquo;anno era infatti legato proprio alla presenza di uno scontro completamente combattuto a cavallo, con esemplari ben addestrati a muoversi velocemente in uno spazio limitato. Anche il volontariato ha fornito un apporto teso soprattutto a garantire un clima di sicurezza nel corso dello spettacolo, che ha visto la presenza dei volontari della protezione civile. La manifestazione di ieri ha chiuso il programma che &egrave; partito da Sesto Ulteriano con la fiera dei Giganti, in cui &egrave; stato riproposto un momento di vita popolare dell&rsquo;epoca, per poi proseguire sabato con l&rsquo;inaugurazione della scultura &ldquo;Ascesa&rdquo; dell&rsquo;artista Nicoletta Frigerio, che nella sua opera si &egrave; ispirata alla Battaglia dei Giganti, e concludersi quindi ieri nell&rsquo;intensa giornata di punta. Una manciata di ore in cui il sipario si &egrave; cos&igrave; ancora una volta aperto con successo sulla storia.</p></td>
      </tr>
    </table>
      </td>
  </tr>
</table>
<table width="100%"  border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="left" valign="top" bgcolor="#005A87">&nbsp;</td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<p class="piepagina"><a href="mailto:webmaster@aczivido.net">webmaster@aczivido.net</a></p>
</body>
</html>
